<?xml version="1.0" encoding="UTF-8"?>
<document id="00101911">
<phrase id="466186">Rejestr wyborców</phrase> służy do sporządzania spisów wyborców dla wyboru <phrase id="466187">Prezydenta Rzeczypospolitej Polskiej</phrase>, dla wyborów do <phrase id="466188">Sejmu RP</phrase> i do <phrase id="466189">Senatu RP</phrase>, dla wyboru posłów do <phrase id="466190">Parlamentu Europejskiego</phrase>, dla wyborów do <phrase id="466191">rad gmin</phrase>, <phrase id="466192">rad powiatów</phrase> i <phrase id="466193">sejmików województw</phrase>, dla wyboru wójta, burmistrza i <phrase id="466196">prezydenta miasta</phrase>, a także do sporządzania spisów osób uprawnionych do udziału w referendach. 

Stały rejestr wyborców obejmuje osoby stale zamieszkałe na obszarze gminy, którym przysługuje prawo wyborcze. Rejestr wyborców dzieli się na część A i część B. Część A obejmuje obywateli polskich. Część B obejmuje obywateli Unii Europejskiej niebędących obywatelami polskimi, stale zamieszkałych na obszarze gminy i uprawnionych do korzystania z praw wyborczych w Rzeczypospolitej Polskiej. Wyborca może być wpisany tylko do jednego rejestru wyborców. 

W myśl art. 25 <phrase id="466197">Kodeksu cywilnego</phrase> miejscem stałego zamieszkania jest miejscowość, w której dana osoba faktycznie przebywa z zamiarem stałego pobytu. Stałe zamieszkanie jest sprawą faktu i okoliczności świadczących, że w miejscu pobytu koncentrują się ważne interesy życiowe, majątkowe i inne danej osoby. Dopisanie do rejestru wyborców dotyczy tylko osób na stałe zamieszkałych w Białymstoku. Decyzję o wpisaniu do rejestru wyborców urząd wydaje w sytuacji, kiedy zostanie udowodnione, że osoba stale zamieszkuje pod określonym adresem. Wnioskodawca musi udokumentować faktu stałego zamieszkania w Białymstoku poprzez przedłożenie dokumentów potwierdzających stały pobyt pod wskazanym adresem tj. np. dokumentu własności, najmu, oświadczeń o stałym zamieszkaniu złożonych przez osoby wspólnie zamieszkujące w danym lokalu lub np. właściciela czy sąsiadów. Fakt stałego zamieszkania i związanie z Białymstokiem można również wykazać przedkładając umowę o pracę lub zaświadczenia o zatrudnieniu czy ewentualnie przez przedłożenie innych oświadczeń z instytucji czy organizacji. 
</document>