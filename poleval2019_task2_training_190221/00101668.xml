<?xml version="1.0" encoding="UTF-8"?>
<document id="00101668">
Przypomnę państwu, że nawet jeśli chodzi o te programy, do których miasto mogło przystąpić w trybie pozakonkursowym, czyli nie biorąc udziału w żadnej konkurencji, nie musząc konkurować z innymi miastami, a więc takie programy wskazane jak program dotyczący rozwoju <phrase id="59450"><phrase id="59451">Polski</phrase> wschodniej</phrase> i program przewidziany dla 5 <phrase id="327359">polskich</phrase> najbiedniejszych województw, w ciągu ostatnich kilku miesięcy <phrase id="59452">Olsztyn</phrase> wycofał wniosek dotyczący uzbrojenia terenów inwestycyjnych, nie muszę mówić, jak ważny wniosek dla miasta, a także wniosek dotyczący parku technologicznego, tzn. przesunął czas jego rozpoczęcia na rok 2012, czyli praktycznie jeśli chodzi o ten budżet <phrase id="327362">unijny</phrase>, mówię o <phrase id="467082">środkach <phrase id="327360">unijnych</phrase></phrase>, w przypadku tego wniosku można postawić znak zapytania. 

Wizyty, jakie miały miejsce w ciągu ostatniego miesiąca, absolutnie nie miały na celu – jeszcze raz powtórzę – składania jakichkolwiek obietnic bez pokrycia. Chodziło o pokazanie całego wachlarza możliwości finansowania przedsięwzięć miejskich zarówno z pieniędzy krajowych, jak i z pieniędzy <phrase id="327361">unijnych</phrase>. Mówimy o <phrase id="59453">Narodowym Funduszu Ochrony Środowiska i Gospodarki Wodnej</phrase>, mówimy o <phrase id="467084">Totalizatorze Sportowym</phrase> i mówimy o bardzo dużej puli środków w ramach programów <phrase id="327363">unijnych</phrase>. Nawiasem mówiąc, jeśli chodzi o program regionalny dla <phrase id="467085">woj. <phrase id="67720">warmińsko-mazurskiego</phrase></phrase>, który jest programem bardzo dużym, jednym z największych w kraju, miasto <phrase id="67721">Olsztyn</phrase> do tej pory zupełnie się nie popisało i nie składało wniosków. 

Odnośnie do inicjatyw, które wymienił pan poseł, powiem tyle. Jeśli chodzi o składowisko unieszkodliwiania odpadów, to pan minister <phrase id="67723">Gawłowski</phrase> o tym poinformował, natomiast tryb wprowadzania projektów kluczowych na listę inwestycyjną trwa pół roku. I przez te pół roku ocenialiśmy, razem z <phrase id="67724">Ministerstwem Środowiska</phrase>, wszystkie projekty. 

Jak państwo zapewne pamiętają, w zeszłym roku była straszna awantura o redukcję listy projektów indykatywnych. Myślę, że jeszcze dzisiaj będziemy na ten temat mówić w informacji bieżącej. Natomiast ocena wniosków, ocena, czy te wnioski są odpowiednio przygotowane, trwa pół roku. Wprowadziłam ten wniosek na listę 1 lutego, ale dlatego że jest to wniosek kluczowy, wyłącznie dlatego rozpoczęto nad nim jakieś prace. 

Jeśli chodzi o obiekty sportowe, to w związku z przyznaniem <phrase id="67725">Olsztynowi</phrase> organizacji mistrzostw świata w siatkówce w 2014 r. można również mówić o jakimś wsparciu z budżetu państwa, ponieważ jest to bardzo ważna impreza o światowym zasięgu, ale tylko wtedy, jeżeli miasto wyrazi chęć podjęcia jakiejkolwiek inicjatywy w tym kierunku. A do tej pory, jeszcze raz to powtórzę, spośród 16 miast wojewódzkich <phrase id="67726">Olsztyn</phrase>, niestety, był na ostatnim miejscu, jeśli chodzi o składanie własnych projektów, a na pierwszym, jeśli chodzi o ich wycofywanie. Dziękuję bardzo. (Oklaski) 

<phrase id="467088">Wicemarszałek <phrase id="67728"><phrase id="67729">Jerzy</phrase> <phrase id="67730">Szmajdziński</phrase></phrase></phrase>: 

Dziękuję bardzo. 

Proszę bardzo, panie pośle. 

Poseł Tadeusz Iwiński: 

Dziękuję. 
</document>