<?xml version="1.0" encoding="UTF-8"?>
<document id="00102360">
Co i rusz w wypowiedziach przedstawicieli organizacji obrońców <phrase id="484707">praw człowieka</phrase> pojawia się stwierdzenia, jakoby dziś rozpoczynające się <phrase id="484701">igrzyska w <phrase id="337706">Pekinie</phrase></phrase> były jaskrawym zaprzeczeniem idei <phrase id="337707">olimpijskiej</phrase>. Idea ta miałaby promować uczciwą rywalizację oraz pokojowe współistnienie narodów świata. 

Nie wiadomo dlaczego tak bzdurne spostrzeżenie jest używane wszem i wobec. czy jest to strategia obliczona na poruszenie odbiorców, czy też może efekt zaczadzenia historycznymi, nie mającymi pokrycia w rzeczywistości, stereotypami pokutującymi w naszym społeczeństwie. Takich jest wiele. Np <phrase id="484702"><phrase id="337708">Wielki Książę</phrase> <phrase id="337710">Konstanty</phrase></phrase> pokutuje jako wróg polskości, bijący po gębach <phrase id="337711">polskich</phrase> oficerów, a w rzeczywistości był zakochany w <phrase id="337712">Polsce</phrase>, a <phrase id="484703">armię Kongresówki</phrase> wyszkolił wręcz znakomicie. Czy - mimo kolejnych odkryć naukowych, świadczących o czymś wręcz przeciwnym - przeświadczenie o naszym neandertalskim przodku. 

Od czasów antycznych, od samego zarania <phrase id="337714">olimpijskiego</phrase> ruchu, nic się nie zmieniło. Zawody były sposobami na osiąganie wpływów, często zmieniały się w prawdziwe rzezie, a startujący robili to dla swoich egoistycznych korzyści, i - nawet wtedy - powszechnie stosowali doping. Tak więc nie ma co płakać - idea <phrase id="337715">olimpijska</phrase> ma się wyśmienicie, a duch olimpizmu nie zmienił się ani o jotę. 

Rozanieleni świadomością, że już za chwilę, widzowie tego widowiska będą mogli z rozkoszą tyć sobie spokojnie przed telewizorami z puszką cocacoli i popcornem (lub też golonką i piwem - przecież to <phrase id="337716">Polska</phrase> właśnie), będą spijać bzdury, utwierdzone w ich świadomości społecznej przez dziesiątki lat powtarzania z ust prezenterów i komentatorów kolejnych odsłon <phrase id="337717">olimpijskiej</phrase> hucpy. Gdyby ktoś próbował im wytłumaczyć, że jest całkiem inaczej, niż dotąd myśleli, zirytują się, a może nawet zmienią kanał - na ten, gdzie nie trzeba słuchać informacji odbiegających od ukonstytuowanych w ich mózgach. 
</document>