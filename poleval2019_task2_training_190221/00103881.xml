<?xml version="1.0" encoding="UTF-8"?>
<document id="00103881">
Uniwersalność 12 bazowego <phrase id="484494">modelu CRF</phrase> została przetestowana na korpusach CPR i CEN, po wcześniejszym wyuczeniu modelu na całym <phrase id="484496">korpusie CSER</phrase>. Podobnie jak przy walidacji krzyżowej zostały przetestowane dwa warianty modelu CRF, tj. dla wąskiego i szerokiego kontekstu. Pod względem precyzji dla obu korpusów model z większym kontekstem osiągnął lepszą precyzję. W przypadku korpusu CPR była to różnica 2 punktów procentowych, a w przypadku CEN była to nieznaczna różnica 0,4 punktu procentowego. Zwiększenie kontekstu spowodowało także zmniejszenie się kompletności o 4 punkty procentowe w przypadku CPR i 2 punkty procentowe dla CEN. 

Model z szerokim kontekstem pozwala na rozpoznanie bardzo precyzyjnych kontekstów występowania nazw własnych. Dzięki temu można osiągnąć dużą precyzję modelu, odbywa się to jednak kosztem jej kompletności. 

Jakość rozpoznawania nazw własnych osiągnięta przez model bazowy CRF jest znacznie wyższa od wyników osiągniętych przez metodę regułową i słownikową. Dla walidacji krzyżowej na korpusie CSER średnia harmoniczna wyniosła 92,53%, podczas gdy dla podejścia regułowego osiągnięto 70,00%, a dla podejścia słownikowego zaledwie 35,27%. Dla oceny międzydziedzinowej na korpusie CPR osiągnięto 67,72% średniej harmonicznej, a dla <phrase id="484499">metod bazowych</phrase> odpowiednio 8,94% dla <phrase id="484498">metody regułowej</phrase> i 48,12% dla <phrase id="484497">metody słownikowej</phrase>. Podobne wyniki zostały osiągnięte na <phrase id="484500">korpusie CEN</phrase>. 
</document>