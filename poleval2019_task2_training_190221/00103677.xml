<?xml version="1.0" encoding="UTF-8"?>
<document id="00103677">
Dorzucę jeszcze jeden kamyk do tego ogródka. Otóż jest w <phrase id="338399">Warszawie</phrase> słynne <phrase id="338400">LO im. <phrase id="338401">Staszica</phrase></phrase> (niegdyś: <phrase id="338402">Gottwald</phrase>), które pod koniec lat 60. „przebranżowili” matematycy z myślą o hodowli matematycznych talentów (wielką w tym rolę odegrał mój ówczesny szef, a przedtem promotor mojej magisterki, <phrase id="485162">prof. <phrase id="338405"><phrase id="338406">Stanisław</phrase> <phrase id="338407">Mazur</phrase></phrase></phrase> – ilekroć go wspomnę, mam ochotę stanąć na baczność, a może raczej uklęknąć: rzadko się obcuje z autentycznym geniuszem). No i okazało się, że uczniowie tego liceum koszą rzeczywiście jakieś nieprawdopodobne masy nagród w olimpiadach… humanistycznych (także; w matematycznych i fizycznych byli rzecz jasna niemal nie do pobicia, w każdym razie zespołowo). Sprawa wygląda bowiem dokładnie tak, jak mówił inny wielki nasz matematyk, <phrase id="338408"><phrase id="338409">Hugon</phrase> <phrase id="338410">Steinhaus</phrase></phrase>: matematyk to tak facet, który potrafi zrobić wszystko to samo, co każdy inny specjalista, tylko… lepiej i szybciej. I jeszcze jeden drobiazg: matematyka (także fizyka) nie jest wcale trudna. Co więcej: jest piekielnie ciekawa. Co jeszcze więcej: jest to idealny przedmiot dla leniwych – nic tu nie trzeba (i nie należy!) ryć na pamięć, wszystko da się zrobić „z głowy, czyli z niczego”. Małpę da się jej nauczyć (niemal). Absolutnie wszystko – powtarzam: WSZYSTKO – zależy od nauczyciela. Zaś w naszym kraju nauczyciele tego przedmiotu są w większości gorzej niż fatalni: są denni. I w tym właśnie rzecz (a przyczyny tego faktu, to temat na pracę doktorską z socjologii pedagogiki). Dlatego podtrzymuję (w sensie – zaznaczam – statystycznym) sąd taki: jak ktoś mówi o sobie „ja jestem humanista, matematyki nie trawię”, to uważam go w zasadzie za bałwana; z tym, że owo bałwaństwo nie musi wynikać z jego winy. Być może, to człowiek skrzywdzony przez <phrase id="485164">polski system edukacyjny</phrase>. 
</document>