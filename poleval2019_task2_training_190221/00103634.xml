<?xml version="1.0" encoding="UTF-8"?>
<document id="00103634">
Wielkości, jakiej uczy nas dzisiaj <phrase id="309450">Jezus</phrase>, nie osiąga się przez zabieganie o własne sprawy, lecz przez troskę o innych: chcesz być pierwszym, stań się sługą wszystkich! Istnieje tylko jedna władza i jedno pierwsze miejsce: ofiarna i bezinteresowna <phrase id="349105">służba braciom</phrase>. W pierwszej chwili wydaje się to dziwne, lecz sprawdza się w życiu. <phrase id="349099">Bł. <phrase id="302568"><phrase id="302628">Matka</phrase> <phrase id="302570">Teresa</phrase></phrase> z <phrase id="302468">Kalkuty</phrase></phrase> nie dokonała żadnego odkrycia w nauce, nie stworzyła dzieła sztuki, nie odniosła sukcesu fonograficznego ani sportowego. Zamiast tego poświęciła swe życie najuboższym, ostatnim z ostatnich. Czy ktoś powie, że jej posługiwanie ubogim, kontakt z nędzą, chorobami, brudem itd. uwłaczało jej godności i uczyniło mniejszą niż była wcześniej? Nie. Każdy powie, że przez zniżenie się do tych ostatnich, aby im pomagać, stała się jeszcze większą. Wszyscy ją podziwiali – niezależnie od przekonań religijnych czy politycznych. Otrzymała nawet <phrase id="349100">pokojową <phrase id="302637">nagrodę <phrase id="304126">Nobla</phrase></phrase></phrase>. Fakt poświęcenia się dla innych, uczynił ją prawdziwie wielką – cieszyła się ogólnoludzkim uznaniem i szacunkiem. A im bardziej poświęcała się dla drugich, tym większą stawała się w oczach świata. 

Rozpoczynamy dzisiaj w Kościele <phrase id="302471">Tydzień Misyjny</phrase>. Modląc się za misjonarzy i misjonarki popatrzmy jeszcze na postać św. <phrase id="302473"><phrase id="302577">Wincentego</phrase> a <phrase id="302578">Paulo</phrase></phrase> pioniera Misji założyciela zgromadzenia księży misjonarzy i patrona dzieł miłosierdzia. <phrase id="349103">Św. Wincenty</phrase> żył w siedemnastowiecznej Francji i najprawdopodobniej za namową ojca wybrał stan duchowny, aby podnieść status społeczny rodziny. Później jako ksiądz zabiegał o posadę biskupa. Nie było to złe pragnienie, ale wtedy nie św. <phrase id="302481">Wincenty</phrase> nie rozumiał jeszcze tego o czym mówi dzisiaj <phrase id="309452">Jezus</phrase> w <phrase id="302629">Ewangelii</phrase>: że przełożeństwo jest służbą. Dlatego na drodze jego życia stanął Pan w przebraniu ubogich i bezdomnych. Ks. Wincenty porzucił swe ziemskie aspiracje, aby służyć ubogim, za co wdzięczna potomność nadała mu przydomek ojca ubogich. Jego poświęcenie się dla ostatnich z ostatnich było tak powszechnie doceniane, że <phrase id="306089">Rewolucja Francuska</phrase>, która nie uznawała żadnych świętości, bezcześciła nawet groby, uszanowała jego ciało. Gdyby został biskupem, dziś prawdopodobnie nikt by go nie wspominał. Prawdziwej wielkości nie da nam pozycja w świecie, zaszczyty, lecz to, co zrobimy dla innych. A jest tak dlatego, że sam <phrase id="309333">Bóg</phrase> postępuje w ten sposób: w swym Synu poświęcił się dla nas całkowicie – oddał za nas życie. <phrase id="309334">Bóg</phrase> wyznacza taki wzorzec i tylko stosując się do niego, można osiągnąć prawdziwą wielkość. Dlatego na innym miejscu Pan Jezus mówi, że to co wielkie w oczach świata, obrzydliwością jest u <phrase id="310603">Boga</phrase> (<phrase id="302497">Łk</phrase> 16, 15b). 
</document>