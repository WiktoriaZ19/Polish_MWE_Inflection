<?xml version="1.0" encoding="UTF-8"?>
<document id="00103950">
Drugim tekstem, w którym raport „<phrase id="471847">Obiegi kultury</phrase>” zostaje poddany krytyce, jest felieton <phrase id="474632"><phrase id="471855">Wojciecha</phrase> <phrase id="471853">Orlińskiego</phrase></phrase>. <phrase id="471849">Orliński</phrase> zwraca uwagę na trzy kwestie: wiarygodność danych zebranych podczas wywiadów, definicję obiegu nieformalnego, oraz nieuwzględnienie w raporcie gier. Z pierwszym zarzutem trudno polemizować – w pewnym sensie najprostszym wytłumaczeniem jest cytat z <phrase id="471851">Orlińskiego</phrase>, który pisze o tym, „co humaniści nazywają &gt;&gt;badaniami&lt;&lt;„. O ograniczeniach narzędzi badawczych piszemy sporo w samym raporcie, podobnie jak piszemy o problemach z ilościowym badaniem tego, co nieformalne. 

Jeśli chodzi o kwestię definicji obiegu nieformalnego, to w raporcie podkreślamy, że część analizowanych kanałów to w istocie kanały hybrydowe. Być może część osób, które deklarowały pobieranie darmowych treści ściągały darmowe wersje oficjalnych treści, albo teksty z domeny publicznej. Być może też część osób, które odpowiadały na pytania nie tylko o „darmowość”, ale też np. o korzystanie z sieci peer-to-peer czy serwisów takich jak chomikuj.pl, pobiera z nich książki znajdujące się w domenie publicznej. A odpowiadając pozytywnie na pytania o posiadanie „nieoryginalnych płyt” czy „nieoryginalnych nagrań na komputerze”, miała na myśli kopie z filmu z rodzinnej imprezy, zmontowanego w profesjonalnej firmie, wydanego na płycie z nadrukiem i zapakowanego w piękne pudełko. Tego w pełni wykluczyć nie można – ale mamy też świadomość, że trudno te ograniczenia pokonać. Postulowane przez <phrase id="471852">Orlińskiego</phrase> odpytywanie z tego, jakie treści pobierają ankietowani, prowadzi nas do badań etnograficznych – które zresztą już przygotowujemy. W ich wypadku nie sposób będzie jednak mówić o reprezentatywności, bo tego typu badania prowadzone są po prostu na znacznie mniejszych niż w wypadku badań ankietowych grupach. Pracując nad badaniem uznaliśmy, że na początek ważniejsze jest wskazanie na skalę zjawiska. A badając ilościowo musimy przyjąć, że jeśli ankietowani kłamią, to kłamią losowo. Choć można sprawę potraktować inaczej: gdyby nasi ankietowani udzielając odpowiedzi „wybielali się”, zaniżając poziom uczestnictwa w obiegu nieformalnym, to zebrane dane można potraktować jako dolną granicę wielkości zjawiska. 
</document>