<?xml version="1.0" encoding="UTF-8"?>
<document id="00101195">
Kondukt pogrzebowy 

Przed kościołem formuje się ponownie <phrase id="352529">kondukt pogrzebowy</phrase>, jak poprzednio przy wnoszeniu trumny do kościoła. W latach 60. i 70. znany był na wsiach zwyczaj zawieszania na krzyżu białego ręcznika w drodze z domu do kościoła. Nawiązywano tu do XIII stacji Drogi krzyżowej, gdzie na krzyżu było płótno, przy pomocy którego opuszczano ciało <phrase id="308370">Chrystusa</phrase>. Obecnie krzyż niesiony na czele żałobnego pochodu nie mia już ręcznika, gdyż zostawiono go w kościele na ofiarę po zmarłym. 

Zdarza się, że za krzyżem niesione są sztandary prezentujące instytucję, np. szkołę, fabrykę, w której pracował zmarły, a także (na poduszkach) zdobyte odznaczenia. 

Obrzędy pogrzebowe polecają w drodze na cmentarz śpiewać psalm 114 "<phrase id="307141">Miłuję <phrase id="308371">Pana</phrase></phrase>" lub 118 z antyfoną. Śpiew wykonuje się na przemian z ludem. Wierni za każdym razem śpiewają trzykrotnie: "Dobry <phrase id="309611">Jezu</phrase>, a nasz <phrase id="308372">Panie</phrase>, daj mu (jej, im) wieczne spoczywanie". 

Poleca się, jak w drodze do kościoła, śpiew pieśni wielkanocnych lub część różańca albo skupienie modlitewne w ciszy. 

Zakończenie 

Ostatnia stacja <phrase id="352530">liturgii pogrzebowej</phrase> ma miejsce na cmentarzu. Dochodząc do grobu jest śpiewana antyfonę "<phrase id="53288">Ja jestem zmartwychwstanie i życie</phrase>". Jeżeli cmentarz jest komunalny, celebrans odmawia modlitwę poświęcenia grobu i pokrapia go wodą świeconą. Trumnę ustawia się w pobliżu grobu i po chwili cichej modlitwy rozpoczyna się modlitwa powszechna, po której odmawia się <phrase id="65863">Modlitwę Pańską</phrase> zakończoną prośbą o wieczne zbawienie zmarłego. Po uroczystym błogosławieństwie zgromadzonych kapłan pokrapia trumnę wodą święconą i rzuca grudkę ziemi na trumnę, przypominając o przygodności naszego życia tu na ziemi: "Prochem jesteś i w proch się obrócisz". Kapłan oznajmia, że ciało zmarłego złożymy do grobu, ale wierzymy, że skoro <phrase id="308376">Chrystus</phrase> powstał z martwych, to również wskrzesi ciało naszego zmarłego do życia wiecznego. Podczas śpiewu Witaj Królowo i Anioł Pański opuszcza się trumnę do grobu i zasypuje. W czasie śpiewu poświęca się krzyż i ustawia na grobie, prosząc, aby "ciało pod nim (krzyżem) złożone, <phrase id="308377">Bóg</phrase> wskrzesił do życia w chwale". Tradycyjnie uczestnicy pogrzebu starają się rzucić trzykrotnie grudkę ziemi na trumnę do grobu. Obrzędy pogrzebowe pozwalają na poświęcenie zapalonych zniczy oraz żywych kwiatów składanych na grobie. Kwiaty są znakiem naszej miłości do zmarłego oraz wdzięczności za jego dobre czyny. Płonące znicze i lampki są wyrazem naszej modlitwy kierowanej do <phrase id="308378">Boga</phrase> o dopuszczenie zmarłego do wiekuistej światłości. Znak krzyża i chrześcijańskie pozdrowienie kapłana, kończy liturgię pogrzebową na cmentarzu. 
</document>