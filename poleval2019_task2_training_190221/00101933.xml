<?xml version="1.0" encoding="UTF-8"?>
<document id="00101933">
Artykuł 1 

<phrase id="79906">Grupa Ekspertów ds. Handlu Ludźmi</phrase> 

Niniejszym ustanawia się „<phrase id="79907">Grupę Ekspertów ds. Handlu Ludźmi</phrase>”, zwaną dalej „grupą”. 

Artykuł 2 

Konsultacje 

1. Komisja może konsultować się z grupą w każdej sprawie odnoszącej się do <phrase id="465692">handlu ludźmi</phrase>. 

2. Zadaniem grupy jest: 

a) ustanowienie współpracy pomiędzy państwami członkowskimi, innymi stronami określonymi w art. 3 ust. 2 lit. b) i Komisją w zakresie kwestii związanych z handlem ludźmi; 

b) wspieranie Komisji poprzez wydawanie opinii związanych z handlem ludźmi i zapewnienie spójnego podejścia w tej dziedzinie; 

c) wspieranie Komisji w ocenie rozwoju polityki w dziedzinie handlu ludźmi na poziomie krajowym, <phrase id="348924">europejskim</phrase> i międzynarodowym; 

d) wspieranie Komisji w wysiłkach na rzecz identyfikowania i definiowania możliwych istotnych środków i działań na poziomie <phrase id="348925">europejskim</phrase> i krajowym w ramach polityki dotyczącej zwalczania handlu ludźmi; 

e) Grupa ekspertów przekazuje Komisji na jej wniosek lub z własnej inicjatywy opinie lub sprawozdania, biorąc pod uwagę wprowadzanie w życie i dalszy rozwój na poziomie <phrase id="348926">unijnym</phrase> planu <phrase id="78506">UE</phrase> dotyczącego najlepszych wzorców, standardów i procedur zwalczania handlu ludźmi i zapobiegania mu, a także pokrewnych form wyzysku. Uwzględni ona również aspekt płci. 

3. Przewodniczący grupy może doradzić Komisji skonsultowanie się z grupą w sprawie konkretnego zagadnienia. 

Artykuł 3 

Skład – powoływanie 

1. Grupa składa się z 21 członków. Zaproszenie do składania wniosków do członkostwa w grupie będzie publikowane w <phrase id="465695">Dzienniku Urzędowym</phrase> i na stronie internetowej <phrase id="465696">Dyrekcji Generalnej ds. Sprawiedliwości, Wolności i Bezpieczeństwa</phrase>. 

2. Członkowie grupy ekspertów są powoływani spośród specjalistów posiadających wiedzę i doświadczenie w zwalczaniu handlu ludźmi, w tym handlu ludźmi do celów pracy. Członkowie wywodzą się z: 

a) administracji państw członkowskich <phrase id="78508">UE</phrase> (do jedenastu członków); 

b) organizacji międzyrządowych, międzynarodowych i pozarządowych działających na poziomie europejskim z udokumentowanym doświadczeniem i wiedzą fachową w dziedzinie zwalczania handlu ludźmi (do dziewięciu członków); 

c) partnerów społecznych i stowarzyszeń pracodawców działających na poziomie <phrase id="348927">europejskim</phrase> (do czterech członków); 

d) <phrase id="79904">Europolu</phrase> (jeden członek); 

e) członkami grupy mogą też zostać osoby z doświadczeniem wynikającym z prowadzenia badań naukowych na rzecz państwowych lub prywatnych uczelni lub instytutów w państwach członkowskich (do dwóch członków). 

3. Przewodniczący grupy może doradzić Komisji skonsultowanie się z grupą w sprawie konkretnego zagadnienia. 
</document>