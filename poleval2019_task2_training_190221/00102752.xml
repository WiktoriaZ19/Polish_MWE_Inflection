<?xml version="1.0" encoding="UTF-8"?>
<document id="00102752">
Pilot wykonywał lot treningowy po trasie trójkąta o długości 200 km. Wracając z przelotu na małej wysokości ok. 100 m " z wiatrem " miał mało czasu na wykonanie manewru do lądowania. Nie wypuścił podwozia aby nie zwiększać prędkości opadania szybowca. Czynność wypuszczenia podwozia pilot zostawił na prostą do lądowania. Pilot nie złożył meldunku o wypuszczonym i zablokowanym podwoziu w pozycji " z wiatrem ". Otworzenie pełnych hamulców aerodynamicznych przy niezbyt dużej prędkości (ok. 100 km/h) na prostej do lądowania spowodowało konieczność pochylenia szybowca, a tym samym znaczne zwiększenie prędkości opadania. Operowanie dźwignią podwozia ze względu na jej położenie w szybowcu Jantar Standard, odbywa się prawą ręką. W związku z tym, równoczesne sterowanie jest możliwe tylko lewą ręką. W celu wypuszczenia podwozia i jego zablokowania pilot musiał zdjąć lewą rękę z dźwigni sterowania <phrase id="466543">hamulcami aerodynamicznymi</phrase>, aby sterować drążkiem. Prawą ręką w tym czasie pilot operował dźwignią chowania i wypuszczania podwozia. Pilot wykonując manewr wypuszczenia podwozia nie miał czasu, aby wykonać go poprawnie tzn. zablokować podwozie w pozycji " wypuszczone ". Błędem było otwarcie hamulców aerodynamicznych, gdyż pilot miał przed sobą całą długość pasa lądowania. Szybowiec tracąc wysokość z całkowicie otwartymi hamulcami aerodynamicznymi, przyziemił twardo przed pasem lądowań. Niezabezpieczone podwozie gwałtownie schowało się do kadłuba i szybowiec skończył dobieg na brzuchu. Pilot przy schowanych hamulcach aerodynamicznych dysponowałby znacznie większym czasem na wypuszczenie i zablokowanie podwozia. Pilot nie odniósł obrażeń; szybowiec znacznie został uszkodzony. 

2. Przyczyna wypadku: 

(na podstawie uchwały podjętej przez <phrase id="466544">Państwową Komisję Badania Wypadków Lotniczych</phrase>) 

- powrót z trasy na małej wysokości, 

- wypuszczenie i nie zablokowanie podwozia na zbyt małej wysokości na prostej do lądowania. 

Okolicznością sprzyjającą zaistnieniu wypadku było otworzenie hamulców aerodynamicznych w pozycję " całkowicie wysunięte " przed podjęciem czynności wypuszczania podwozia. 

3. Nie stwierdza się naruszenia przepisów lotniczych. 

(na podstawie przeprowadzonej przez <phrase id="466545">Urząd Lotnictwa Cywilnego</phrase> analizy dokumentacji zdarzenia lotniczego) 

4. Zalecenia profilaktyczne: 

(na podstawie uchwały podjętej przez Państwową Komisję Badania Wypadków Lotniczych) 

4.1. Dyrektorzy aeroklubów, ośrodków szkolenia, szefowie szkolenia - zapoznać pilotów aeroklubu z okolicznościami wypadku. 

4.2. W stosunku do <phrase id="466546">Aeroklubu Polskiego</phrase> - omówić okoliczności wypadku w analizie stanu bezpieczeństwa lotów. 

<phrase id="466547">Prezes Urzędu Lotnictwa Cywilnego</phrase> 
</document>