<?xml version="1.0" encoding="UTF-8"?>
<document id="00101942">
2. a) Państwo wezwane może ustanowić dodatkowe warunki ograniczające wykorzystanie <phrase id="465772">danych osobowych</phrase> w danej sprawie, jeżeli wniosek o pomoc prawną nie mógłby być zrealizowany z powodu braku takich warunków. W przypadku ustanowienia dodatkowych warunków zgodnie z niniejszym ustępem, Państwo wezwane może zażądać od Państwa wzywającego udzielenia informacji na temat wykorzystania dowodów lub informacji. 

b) Ogólne ograniczenia odnośnie standardów prawnych <phrase id="465769">Państwa wzywającego</phrase> dotyczących przetwarzania danych nie mogą być nakładane przez <phrase id="465770">Państwo wezwane</phrase> jako warunek w oparciu o lit. a) udostępniania dowodów lub informacji. 

3. Jeżeli po przekazaniu Państwu wzywającemu dowodów lub informacji, Państwo wezwane poweźmie wiadomość o istnieniu okoliczności mogących stanowić przyczynę ustanowienia dodatkowych warunków w danej sprawie, Państwo wezwane może konsultować się z Państwem wzywającym w celu określenia zakresu, w jakim owe dowody oraz informacje mają być chronione. 

4. <phrase id="465771">Organ Centralny Państwa</phrase> wezwanego może żądać, aby była zachowana poufność informacji lub dowodów dostarczonych na podstawie niniejszej Umowy lub aby zostały wykorzystane zgodnie z warunkami ustanowionymi przez jego Organ Centralny. Jeżeli Państwo wzywające akceptuje informacje lub dowody z zastrzeżeniem takich warunków, Państwo wzywające dołoży wszelkich starań, aby warunki te były przestrzegane Zeznania lub dowody w Państwie wezwanym 

1. W Państwie wezwanym osoba, od której żąda się zeznań lub dowodu na podstawie niniejszej Umowy, powinna być zmuszona, jeżeli jest to konieczne, do stawiennictwa i złożenia zeznań lub przedstawienia przedmiotów, łącznie z dokumentami, protokołami i dowodami rzeczowymi. Osoba składająca fałszywe zeznania, ustnie lub na piśmie, w wykonaniu wniosku, podlega ściganiu i ukaraniu w Państwie wezwanym, zgodnie z prawem karnym tego Państwa, bez względu na to, czy osoba ta podlega ściganiu i ukaraniu w Państwie wzywającym. 
</document>