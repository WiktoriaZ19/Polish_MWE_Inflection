<?xml version="1.0" encoding="UTF-8"?>
<document id="00103937">
Dwa dni temu w <phrase id="471663">Warszawie</phrase> odbyły się dwie konferencje związane ze <phrase id="474615">społeczeństwem cyfrowym</phrase> – „<phrase id="471664">Siećpospolita</phrase>” w <phrase id="474617">Kancelarii Prezydenta</phrase> oraz organizowana przez <phrase id="471666">FWiOO</phrase> „<phrase id="471667">Rola innowacji projektów open source w polskiej gospodarce</phrase>”. 

Mogłem wziąć udział tylko w pierwszej z nich – niestety, bo i druga zapowiadała się ciekawie. Ale temat open source pojawił się także na konferencji u Prezydenta, dzięki pytaniu zadanemu przez <phrase id="471668">internautę</phrase>, który zapytał Prezydenta, czy podejmie on kroki zmierzające do wykorzystania otwartego i bezpłatnego oprogramowania w instytucjach publicznych. 

O komentarz i odpowiedź został poproszony wiceprezes <phrase id="471669">PTI</phrase> <phrase id="471670"><phrase id="471671">Wiesław</phrase> <phrase id="471672">Paluszyński</phrase></phrase> – i to jego wypowiedź sprowokowała mnie do tego wpisu. Bowiem była to odpowiedź rozsądna, ale jednocześnie bardzo zachowawcza. Stawiająca pytania, gdy odpowiedzi na nie są już właściwie znane. Wiceprezes <phrase id="471673">Pałuszyński</phrase> odpowiedział bowiem, że instytucje publiczne nie mogą mieć przyjętych z góry prefrencji dla otwartego oprogramowania. Wspomniał o kwestiach bezpieczeństwa – sugerując jak rozumiem, że model open source może się kłócić z odpowiednimi wymogami. Wreszcie wspomniał, że nie ma niczego za darmo. 

Przypomniały mi się bardzo podobne wypowiedzi, wygłaszane przez czołowych <phrase id="471675">polskich</phrase> ekspertów od systemu nauki w odniesieniu do Otwartego Dostępu (do publikacji naukowych) – w przypadku którego też pojawiają się – rytualne już dla mnie – wątpliwości. W tym przypadku dotyczące jakości otwartych publikacji oraz niepewnych kwestii finansowych. 

W obu wypadkach problem polega na tym, że odpowiedzi na stawiane pytania są dobrze znane. Nie jest tak, że open source z gruntu nie jest bezpieczne – inaczej <phrase id="471676">Google</phrase> nie stawiałby całej swojej infrastruktury na systemach linkusowych. Dziwi mnie też równanie open source z darmową produkcją – gdy powinno już być jasne, że chodzi o sposób udostępniania kodu – a kwestia jego produkcji jest sprawą drugorzędną. W pewnych wypadkach sprawdzają się modele oparte na pracy za darmo, ale równie często otwarty kod piszą dobrze opłacani korporacyjni koderzy. 
</document>