<?xml version="1.0" encoding="UTF-8"?>
<document id="00107299">
2007-11-08: Rekordowa liczba <phrase id="348934">amerykańskich</phrase> żołnierzy poległych w <phrase id="320151">Iraku</phrase> 

5 listopada, rok 2007 stał się rokiem, w którym najwięcej jak dotąd poległo <phrase id="490059"><phrase id="320152">amerykańskich</phrase> żołnierzy</phrase> w <phrase id="320153">Iraku</phrase>. Od początku roku w czasie pełnienia służby w tym kraju śmierć poniosło 855 żołnierzy. Do końca roku pozostały prawie dwa miesiące, a liczba ta jest już o 6 osób wyższa niż w - najkrwawszym jak dotąd - roku 2004. Tych sześciu wojskowych zginęło właśnie w poniedziałek, 5 listopada. Jak informuje <phrase id="320154">CNN</phrase>, czterech <phrase id="320155">amerykanów</phrase> zginęło w wyniku <phrase id="490065">wybuchu miny-pułapki</phrase>, a dwóch w czasie walk w prowincji <phrase id="320156">Anbar</phrase> i <phrase id="320157">Salaheddin</phrase>. Każdego roku na polu irackiego konfliktu ginie ponad osiemset osób. Rok 2005 przyniósł liczbę 846 zabitych, a 2006 – 822. Od początku operacji w Iraku zginęło co najmniej 3 858 <phrase id="348935">amerykańskich</phrase> wojskowych i pracowników <phrase id="320161">Pentagonu</phrase>. Doniesienia o kolejnych poległych na irackim froncie, z dnia na dzień zwiększają liczbę przeciwników obecności sił <phrase id="348936">amerykańskich</phrase> tym kraju. Za wycofaniem wojsk z Iraku jest około 70% mieszkańców <phrase id="490064">Stanów Zjednoczonych</phrase>, a pod koniec października w największych miastach <phrase id="320166">USA</phrase> odbyły się demonstracje, w których wzięło udział ponad 400 tys. obywateli. 
</document>