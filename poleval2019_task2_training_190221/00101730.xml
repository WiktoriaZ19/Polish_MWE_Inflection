<?xml version="1.0" encoding="UTF-8"?>
<document id="00101730">
(2) udostępniać sobie wzajemnie informacje o nowych <phrase id="465626">środkach odurzających</phrase>, <phrase id="465625">substancjach psychotropowych</phrase> oraz prekursorach, 

(3) wymieniać informacje o przepisach i doświadczeniach w przedmiocie nadzoru nad legalnym obrotem i stosowaniem środków odurzających, substancji psychotropowych oraz prekursorów. 

Artykuł 10 

W przedmiocie <phrase id="465623">współpracy naukowo-technicznej</phrase> i <phrase id="465624">doskonalenia zawodowego personelu</phrase> właściwe organy będą wymieniać: 

(1) doświadczenia i informacje, zwłaszcza dotyczące metod zwalczania <phrase id="465627">przestępczości zorganizowanej</phrase>, jak też nowych form przestępczego działania oraz stosowania i rozwoju sprzętu specjalnego, 

(2) wyniki prac badawczych z dziedziny kryminalistyki i kryminologii, 

(3) informacje o przedmiotach związanych z popełnieniem przestępstwa, 

(4) sprzęt służący do zwalczania przestępczości, na odrębnie uzgadnianych warunkach, 

(5) ekspertów w celu szkolenia i doskonalenia zawodowego, zwłaszcza w zakresie technik kryminalistycznych i operacyjnych metod zwalczania przestępstw, 

(6) literaturę fachową, uregulowania prawne i inne publikacje dotyczące przedmiotu niniejszej Umowy. 

Artykuł 11 

1. Ewentualne spory dotyczące interpretacji lub stosowania niniejszej Umowy będą rozstrzygane w drodze bezpośrednich rokowań między właściwymi organami państw Umawiających się Stron. 

2. W wypadku nierozstrzygnięcia sporu w trybie określonym w ustępie 1, spór będzie rozstrzygany drogą dyplomatyczną. 

Artykuł 12 

Niniejsza Umowa nie narusza zobowiązań podjętych przez Umawiające się Strony, wynikających z innych umów międzynarodowych. 

Artykuł 13 

Przy wykonywaniu postanowień niniejszej Umowy właściwe organy będą posługiwały się językami urzędowymi swoich państw bądź językiem angielskim. 

Artykuł 14 

Jeżeli właściwe organy nie postanowią inaczej, koszty związane z wykonywaniem niniejszej Umowy będą ponoszone przez tę Umawiającą się Stronę, na terytorium państwa której koszty te powstały. 

Artykuł 15 

1. Umowa wejdzie w życie po upływie trzydziestu dni od daty otrzymania ostatniej z not, w których Umawiające się Strony powiadomią się wzajemnie o wypełnieniu wewnętrznych procedur wymaganych do jej wejścia w życie. 

2. Niniejsza Umowa jest zawarta na czas nieokreślony. Może być wypowiedziana przez każdą z Umawiających się Stron w drodze notyfikacji. W takim przypadku Umowa utraci moc po upływie trzech miesięcy od dnia otrzymania noty o wypowiedzeniu. 
</document>