<?xml version="1.0" encoding="UTF-8"?>
<document id="00101754">
Punktem wyjścia dla <phrase id="72121">Benklera</phrase> jest <phrase id="472834">analiza ekonomiczna</phrase>, ale to z wykształcenia prawnik, więc nic dziwnego, że szuka następnie drugiego dna. Potem trzeciego, czwartego... " <phrase id="72122">Bogactwo sieci</phrase> ", instrukcja do rozdziałów 1-6. 

Rozdział 1 - Wprowadzenie Cała książka w pigułce. Przed zażyciem skonsultuj się z lekarzem lub farmaceutą. Jeśli przełkniesz bez trudu - to książka dla Ciebie, nawet najbardziej zawiłe rozważania przeczytasz od razu. Jeśli nie - wciąż możesz dać reszcie rozdziałów szansę, a wprowadzenie przeczytać sobie na końcu. Chociaż to właśnie tu <phrase id="72123">Benkler</phrase> wyjaśnia, że nie jest anarchokomunistą. 

Rozdział 2 - Wybrane cechy ekonomiczne produkcji informacji oraz innowacyjności. Właściwie dlaczego informacja nie powinna być przedmiotem własności tak samo jak samochód? Czy prawo powinno uwzględniać różne strategie produkcji i wymiany informacji? Dlaczego oparcie się na prawach wyłącznych faworyzuje jeden model, który <phrase id="72124">Benkler</phrase> niewinnie nazywa <phrase id="326673">Myszką Miki</phrase>? 

Rozdział 3 - Produkcja partnerska i dzielenie się Istota rozważań <phrase id="72119">Benklera</phrase>. Może o kilka zdań za dużo, ale jeśli pominie się rozdział o produkcji partnerskiej, to można już zacząć się zastanawiać, czy jak na przycisk do papieru ksiązka nie jest jednak zbyt nieporęczna. 

Rozdział 4 - Ekonomika produkcji społecznej Produkcja partnerska to piękna teoria, ale czy to przypadkiem nie <phrase id="71091"><phrase id="71092">Adam</phrase> <phrase id="71093">Smith</phrase></phrase> przewraca się w grobie? Chyba jednak nie, Benkler konsekwentnie dowodzi, że produkcja społeczna, to nie to samo co gospodarka uspołeczniona. To więcej liberalizmu w liberalizmie niż na <phrase id="71095">Wall Street</phrase>. 

Rozdział 5 - Wolność osobista - autonomia, informacja i prawo. Masz problemy z zasypianiem? Dość rozwlekłe tłumaczenia prostej prawdy, że duży wybór jest dobry. Owszem, ciekawe, ale następne rozdziały są ciekawsze. 

Rozdział 6 - Wolność polityczna - część 1; Problem ze <phrase id="472837">środkami masowego przekazu</phrase>. Rozważania o tym, jak działają media i dlaczego, a w nagrodę bardzo ciekawa historia radia i tabelka, która wyjaśnia jak to się dzieje, że większość stacji telewizyjnych pokazuje seriale. 
</document>