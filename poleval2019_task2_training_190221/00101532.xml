<?xml version="1.0" encoding="UTF-8"?>
<document id="00101532">
Każdy podmiot mający swoją siedzibę na terenie <phrase id="311090">Wspólnoty</phrase> może swobodnie, bez konieczności uzyskania jakiejkolwiek zgody właściwych organów kontroli, sprzedawać i kupować środki spożywcze od dowolnych podmiotów we <phrase id="310017">Wspólnocie</phrase>. Dotyczy to importu do <phrase id="62932">Polski</phrase>, jak również eksportu polskich produktów do krajów <phrase id="428179">Wspólnoty <phrase id="311091">Europejskiej</phrase></phrase>. Organy sprawujące nadzór nad bezpieczeństwem żywności nie nadzorują zawierania umów kupna i sprzedaży dotyczących żywności. W kompetencji tych organów, czyli <phrase id="428180">Inspekcji Weterynaryjnej</phrase> i <phrase id="428181">Państwowej Inspekcji Sanitarnej</phrase>, jest jedynie kontrola i nadzór nad spełnianiem wymagań higienicznych przez podmioty działające na rynku spożywczym oraz kontrola i nadzór nad tym, aby sprzedawana przez te podmioty żywność spełniała wymagania zdrowotne. Żaden z organów kontroli żywności nie udziela zezwoleń na przywóz i sprzedaż na terenie Polski żywności z krajów członkowskich <phrase id="428182">Unii <phrase id="311092">Europejskiej</phrase></phrase>. W ramach <phrase id="310018">Wspólnoty</phrase> byłoby to uznane za złamanie zasady swobodnego przepływu towarów. 

Organy urzędowej kontroli żywności przeprowadzają kontrole urzędowe w zakładach produkcji żywności i obrotu żywnością zgodnie z planami ustalanymi na podstawie wytycznych <phrase id="428183">Komisji <phrase id="311093">Europejskiej</phrase></phrase>. Kontroli podlegają m.in. znakowanie żywności, warunki przechowywania żywności oraz pobierane są próbki zgodnie z <phrase id="62944">krajowym planem poboru próbek</phrase>. Oznacza to w praktyce, że produkt może być sprawdzony pod względem spełniania wymagań zdrowotnych przez organy <phrase id="62939">Państwowej Inspekcji Sanitarnej</phrase>, jak również produkt pochodzenia zwierzęcego przez organy <phrase id="62940">Inspekcji Weterynaryjnej</phrase>. Niezależnie od powyższych kontroli planowych wszelkie przypadki zgłoszone przez konsumenta, media oraz inne podmioty, nawet anonimowe, podlegają tzw. kontroli interwencyjnej dokonywanej przez właściwe terenowo organy <phrase id="62941">Państwowej Inspekcji Sanitarnej</phrase> lub <phrase id="62942">Inspekcji Weterynaryjnej</phrase>. 

Jeżeli chodzi o przypadek, o który pytają panowie posłowie, to w 2007 r. jedna puszka była przebadana na zlecenie przedsiębiorcy, które dotyczyło badań mikrobiologicznych. Zlecenie to nie mogło być podstawą do tego, ażeby przedsiębiorca posługiwał się dokumentem, wprowadzając produkt do obrotu. Jeżeli chodzi o import żywności ze <phrase id="62943">Szwecji</phrase>, nie są wymagane tego rodzaju dokumenty. Wymagane dokumenty, wystawione przez odpowiednie organy, zostały wydane przez stronę szwedzką. (Dzwonek) 

Panie marszałku, czy mogę przedłużyć wypowiedź? 
</document>