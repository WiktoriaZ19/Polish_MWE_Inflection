<?xml version="1.0" encoding="UTF-8"?>
<document id="00103690">
Dziś po północy posłowie zadecydują, czy prawo działa wstecz 

Dzisiaj w nocy posłowie będą głosować najważniejsze ustawy mające, jak to się nam tłumaczy, zapewnić <phrase id="338605">Polsce</phrase> sukces w realizacji <phrase id="338606">Euro 2012</phrase>. Najwyraźniej absolutnie niezbędne jest dokonanie przy tym "drobnej" korekty prawa autorskiego. Posłowie będą mieli całe 5 minut na rozważenie wszystkich za i przeciw. A następnie podjęcie racjonalnej decyzji. Jeśli dobrze zrozumiałem projekt, który mają głosować zakłada: 

że każdy korzystający z utworu audiowizualnego (np. poprzez zamieszczenie hotlinka do piosenki na <phrase id="345499">youtube</phrase>) ma obowiązek zapłacić za to organizacji zbiorowego zarządzania. 

że artysta nie może się w żaden sposób zrzec tego wynagrodzenia, nawet sprzedaż praw autorskich nic tu nie zmienia. 

że prawo będzie działać wstecz, bo głosowana dziś ustawa będzie obowiązywać od 6 czerwca 

On ile dobrze pamiętam te absurdalne przepisy już raz zostały uwalone przez <phrase id="338607">Trybunał Konstytucyjny</phrase>. Teraz po kosmetycznych korektach pcha się je przez sejm ponownie, prawdopodobnie w nadziei że posłowie nie będą mieli głowy do zastanawiania się o co w tym projekcie chodzi, bo nazywa się on "usunięcie niezgodności z <phrase id="485227">konstytucją <phrase id="338608">RP</phrase></phrase> art. 70 ust. 2 ustawy". Usunięcie niezgodności. Jeszcze jakie. 

Szczegóły jak zawsze u <phrase id="345501">Vagli</phrase>. 

Jeśli moje zrozumienie faktów jest mylne bardzo proszę o uwagi poniżej, tekst poprawki jest trudny, więc zakładam że mogłem popełnić błąd w rozumowaniu. Obawiam się jednak, że nie. 

Update: Jak mi wytlumaczono dzis zostanie (lub nie) uchwalona "jedynie" poprawka do tej ustawy, sama zas ustawa juz przeszla - w lipcu. To oznacza, ze jedyne co nas ratuje przed tym prawem to veto prezydenta lub <phrase id="338609">Trybunał Konstytucyjny</phrase>. Wiecej w komentarzach. 
</document>