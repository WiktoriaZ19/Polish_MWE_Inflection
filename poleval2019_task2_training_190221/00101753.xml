<?xml version="1.0" encoding="UTF-8"?>
<document id="00101753">
Zwolennicy <phrase id="472832"><phrase id="72113">Kondratiewowskiego</phrase> determinizmu</phrase> skupują złoto, <phrase id="72114">keynesiści</phrase> drukują pieniądze, pozostałe przy życiu banki zapewne poszukują nowych statystyków, może ich specjaliści od stochastyki się jednak pomylili, a inni już na pewno przewidzą wszystko właściwie. Ekonomia była z założenia nauką społeczną. Opisywała i analizowała, była nauką empiryczną i raczej wszechstronną. Wszechstronność czasem wychodziła bokiem, nadmierny zapał filozoficzny nie ułatwia analizy, w przeciwieństwie do czystego i eleganckiego wzoru matematycznego. 

Ścisłe metody okazały się idealnie dopasowane do prostych założeń ekonomii, a im większy postęp dokonywał się w matematyce, tym bardziej skomplikowane problemy ekonomiczne można było tłumaczyć w sposób " ścisły ". W końcu doszło do tego, że model matematyczny stał się podstawą każdej analizy. Wszystko zaczęto sprowadzać do funkcji, wzór i jego opis stał się kanonem artykułu z ekonomii. 

Analiza przyczyn, których nie da się ująć w sposób statystyczny zaczęła zanikać. Narzędzia, które miały być tylko pomocą, stały się celem samym w sobie. Ekonomia stała się nauką o modelach, modelach dopasowanych do danych z przeszłości. Jeśli model nie przewidywał skutecznie przyszłości, tym gorzej dla przyszłości, zawsze znalazł się ekonomista-matematyk, który dodał do modelu coś nowego, co uzasadniło jego stosowanie na dalsze lata. 

Ekonomiści prędzej potrafiliby wytłumaczyć teorię strun niż społeczne skutki <phrase id="472831">kryzysu paliwowego</phrase>. Wielkie obliczenia nie sprawdziły się w przypadku całych systemów ekonomicznych, które planowały przyszłość i ślepo te plany realizowały. Kryzys dowodzi, że nie sprawdziły się też w skali przedsiębiorstw. Czemu jednak się dziwić - większość ogłoszeń z ofertami pracy dla " analityków ekonomicznych " wymaga wykształcenia w dziedzinie " matematyki, matematyki stosowanej lub ekonometrii ". W takiej kolejności i bez ekonomii. Tymczasem teraz, ci wszyscy matematycy sięgają po wyjaśnienia raczej filozoficzne. Przecież " po każdej hossie nadchodzi bessa ". 
</document>