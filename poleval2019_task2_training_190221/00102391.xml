<?xml version="1.0" encoding="UTF-8"?>
<document id="00102391">
<phrase id="484985">Samochody <phrase id="344306">Xmods</phrase></phrase> są ciekawą propozycją balansującą na granicy między modelem i zabawką. Oryginalnie pomyślane były raczej jako zabawka z możliwością tuningu. Dzięki atrakcyjnemu wyglądowi, przystępnej cenie, ale przede wszystkim dzięki temu, że w <phrase id="344292">USA</phrase> trafiły do sieci sklepów <phrase id="484987">Radio Shack</phrase>, zyskały bardzo dużą popularność. To spowodowało, że na rynku zaczęło pojawiać się coraz więcej części tuningowych produkowanych przez inne firmy. Dziś oferta podzespołów do <phrase id="344300">Xmodsów</phrase> jest tak obszerna, że teoretycznie można przerobić to autko na prawdziwego ścigacza klasy 1:24. 

<phrase id="344305">Xmods</phrase> sprzedawany jest w postaci gotowej do jazdy. Do uruchomienia potrzeba czterech <phrase id="484988">akumulatorków AAA</phrase> do autka oraz baterii 9V do nadajnika. Model jest dostarczany ze zdjętymi kołami, karoserią i anteną. Wszystkie te elementy wraz z nadajnikiem spakowane są w walizeczkę, która wprawdzie prezentuje się bardzo ładnie, ale nie jest specjalnie wygodna do przenoszenia zmontowanego auta. 

Karoseria Xmodsa wykonana jest z twardego plastiku i ma budowę modularną. Elementy takie jak spoilery, zderzaki czy progi są przykręcane i można je wymieniać na inne. Do każdej wersji nadwozia można dokupić pakiet stylistyczny, pozwalających na zabawę w tuning wizualny. 

Xmods ma niezależne zawieszenie każdego koła i wyposażony jest w amortyzatory cierne. Napęd z ułożonego wzdłużnie silniczka przenoszony jest na tylne koła poprzez dyferencjał. Co ciekawe mimo że samochód ma napęd tylko na tylne koła, wyposażony jest w stalowy wałek napędowy biegnący aż do przednich kół. Wałek pozostaje bezużyteczny do momentu zamontowania sprzedawanej oddzielnie konwersji do napędu na cztery koła. 

Sterowanie Xmodsa jest całkowicie proporcjonalne. Model wyposażony jest w bieg wsteczny, którego włączenie wymaga dwukrotnego naciśnięcia cyngla. - dobre rozwiązanie, którego brakuje nawet niektórym regulatorom przeznaczonym dla modeli skali 1:10. Aparatura sterująca działa w oparciu o wymienne kwarce, pozwalające wykorzystać 6 kanałów w paśmie 27 Mhz. Nadajnik pistoletowy <phrase id="344304">Xmodsa</phrase> to bardzo wygodna i przemyślana konstrukcja. Za naciśnięciem jednego przycisku można go złożyć w celu bezpiecznego przetransportowania. Kierownicę można montować z obu stron, co powala na wygodne korzystanie z nadajnika osobom leworęcznym. 
</document>