<?xml version="1.0" encoding="UTF-8"?>
<document id="00101667">
Sprawozdanie <phrase id="58628">Komisji Sprawiedliwości i Praw Człowieka</phrase> o stanowisku <phrase id="58629">Senatu</phrase> w sprawie ustawy o zmianie ustawy <phrase id="58630">Prawo o adwokaturze</phrase>, <phrase id="58631">ustawy o radcach prawnych</phrase> oraz ustawy <phrase id="467077">Prawo o notariacie</phrase> (druki nr 1575 i 1581) 

– punkt 19. porządku dziennego 

<phrase id="467079">Poseł <phrase id="58638"><phrase id="58636">Józef</phrase> <phrase id="58637">Zych</phrase></phrase></phrase> (<phrase id="467080">Klub Poselski <phrase id="58640">Polskiego Stronnictwa Ludowego</phrase></phrase>) 

Panie Marszałku! Wysoki Sejmie! Zmiana ustawy <phrase id="58633">Prawo o adwokaturze</phrase>, <phrase id="58634">ustawy o radcach prawnych</phrase> oraz ustawy <phrase id="58635">Prawo o notariacie</phrase> jest niewątpliwie potrzebna, ale nie zamyka ona konieczności dokonania głębszych zmian, głównie jeśli chodzi o problemy aplikacji, celowości utrzymywania odrębnych zawodów adwokata i radcy prawnego, a także kwestii samorządowych. 

Dobrze się stało, że <phrase id="58642">Senat</phrase> zgłosił dwie kluczowe poprawki dotyczące aplikacji adwokackiej i radcowskiej. Chodzi tu o możliwość odbywania przez okres 5 miesięcy aplikacji w sądach i prokuraturach oraz przywrócenia zasady, że egzamin adwokacki i radcowski składa się z pięciu części pisemnych i części ustnej. Na poparcie zasługuje także przyjęcie zasady ustnego egzaminu notarialnego. Klub Parlamentarny PSL głosować będzie za przyjęciem tych poprawek. 

Wysoki Sejmie! W kręgach młodzieży prawniczej toczy się gorąca dyskusja o szerokim dostępie tej młodzieży do aplikacji otwierającej drogę do zawodów prawniczych. Kolejne rządy i koalicje deklarowały wprowadzenie takiej zasady, a zwłaszcza stworzenia warunków do zrealizowania takiej wizji. Okazuje się jednak, chociażby po zmienianych wciąż zasadach odbywania aplikacji sędziowskiej, prokuratorskiej, adwokackiej i radcowskiej oraz notarialnej, że wciąż jest to raczej wizja niż realna możliwość zrealizowania w pełni żądania powszechnego dostępu do zawodów prawniczych. Winą próbuje obciążać się samorządy zrzeszające głównie adwokatów, radców prawnych i notariuszy, jako te, które blokują dostęp do tych zawodów. Problem jest jednak o wiele głębszy i polega na tym, że brak jest wspólnych uzgodnień co do aplikacji, naboru na aplikację, możliwości przyjmowania na aplikację bez żadnych ograniczeń i możliwości zatrudniania po aplikacji. To wszystko wymaga wspólnych głębokich przemyśleń i gruntownych zmian w ustawach na wstępie powołanych. 

Klub Parlamentarny PSL, opowiadając się za szerokim i powszechnym dostępem młodzieży prawniczej do zawodów prawniczych, oczekuje od rządu i samorządów zawodowych wspólnego działania i przygotowania projektów ustaw, które doprowadziłyby do rozwiązania tak ważnego problemu. W tym zakresie klub <phrase id="58646">PSL</phrase> gotowy jest współpracować z pozostałymi ugrupowaniami parlamentarnymi. 
</document>