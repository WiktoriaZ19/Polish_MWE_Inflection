<?xml version="1.0" encoding="UTF-8"?>
<document id="00101808">
Kino w czasach bezkrólewia - relacja ze spotkania. 

W ostatni wtorek odbyło się kolejne spotkanie z cyklu “<phrase id="340017">Kultura 2.0</phrase>″ - wrzucam poniżej notkę, którą napisałem na stronę PWA , na której zbieramy krótkie sprawozdania z kolejnych spotkań: 

Piąte spotkanie z naszego cyklu, zatytułowane <phrase id="473487">Piraci z Internetów</phrase>. Kino, prawo, kultura, było poświęcone przemianom kinematografii w dzisiejszych czasach - szczególnie pod wpływem <phrase id="340018">internetu</phrase>. <phrase id="336317"><phrase id="337462">Jakub</phrase> <phrase id="337447">Duszyński</phrase></phrase>, dyrektor artystyczny <phrase id="342771"><phrase id="337442">Gutek</phrase> Film</phrase>; <phrase id="337429"><phrase id="337461">Dawid</phrase> <phrase id="337449">Marcinkowski</phrase></phrase>, reżyser, twórca interaktywnego filmu sieciowego “<phrase id="340019">Sufferrosa</phrase>”; oraz <phrase id="337430"><phrase id="337463">Krzysztof</phrase> <phrase id="337448">Siewicz</phrase></phrase>, prawnik z <phrase id="342773">Kancelarii Prawnej <phrase id="337432">Grynhoff</phrase> <phrase id="337433">Woźny</phrase> i <phrase id="337434">Maliński</phrase></phrase> oraz koordynator prawny <phrase id="473492">Creative Commons <phrase id="340021">Polska</phrase></phrase>. 

Spotkanie rozpoczął <phrase id="473495"><phrase id="337465">Jakub</phrase> <phrase id="337450">Duszyński</phrase></phrase>, który opowiadał o tym, jak zmieniło się jego podejście do kopiowania filmów w <phrase id="340022">internecie</phrase>. Dwa lata temu Duszyński napisał list do serwisów udostępniających polskie podpisy do filmów, w którym oskarżył je o szkodzenie kinematografii, a w szczególności dystrybutorom ambitnego kina, takim jak firma <phrase id="342772">Gutek Film</phrase>. Już wtedy uważał samych tłumaczy za członków partyzanckiego ruchu kulturowego, opartego na “czystym idealiźmie” - przeszkadzały mu natomiast działania serwisów, które udostępniając tłumaczeniach zarabiały na wyświetlaniu reklam. Duszyński określił wpływ sieci peer-to-peer jako “wyciek”, przez który oficjalny, komercyjny obieg traci miłośników kina. Jednak dziś, jak opowiadał, jego podejście do wymiany w <phrase id="340024">internecie</phrase> zmieniło się diametralnie. Mając świadomość istnienia dwóch odmiennych, wręcz niekompatybilnych światów stwierdził, że jako przedstawiciel jednego z nich nie widzi sensu w zwalczaniu świata drugiego. Mimo tego, że stanowi on dla oficjalnej dystrybucji konkurencję, i to nie zawsze uczciwą. Dystrybutorzy bowiem, związani na przykład żmudnymi regułami systemu własności intelektualnej, z trudem konkurują z serwisami oferującymi dostęp natychmiastowy. Duszyński przyznał, że fascynuje go energia i zaangażowanie osób funkcjonujących w obrębie drugiego, sieciowego systemu kinematografii. Jednocześnie dodał, że nastały czasy “bezkrólewia”, w których rozwiązanie problemu nie jest znane. 

W rozmowie, która nastąpiła, pojawiły się jednak wątki sugerujące pewne możliwe wyjścia. Po pierwsze, Duszyński opowiadał o roli festiwali filmowych jako wydarzeń oferujących przeżycia, jakich nie gwarantuje oglądanie w domu filmów ściągniętych w sieci. Model kinematografii oparty na organizacji festiwali ma wiele wspólnego z rosnącą rolą koncertów w branży muzycznej. Po drugie, według gości spotkania pośrednicy mogą nadal pełnić istotną dla widzów rolę filtrującą i rekomendującą treści. 
</document>