<?xml version="1.0" encoding="UTF-8"?>
<document id="00101920">
Obowiązki i uprawnienia strażników <phrase id="466256">Straży Miejskiej</phrase> 

Pracę w Straży świadczyć może osoba spełniająca wymogi określone w ustawie z dnia 29 sierpnia 1997 roku o <phrase id="466257">strażach gminnych</phrase>. W celu ustalenia przydatności kandydatów do pracy w Straży, przeprowadza się nabór na zasadach określonych w ustawie z dnia 06.05.2005 r. o zmianie ustawy o pracownikach samorządowych, <phrase id="466259">ustawy o samorządowych kolegiach odwoławczych</phrase> i <phrase id="466260">ustawy o systemie oświaty</phrase> (Dz.U. nr 122, poz. 1020). Komendant kieruje zatrudnionych w Straży strażników na okresowe badania lekarskie i psychologiczne, może również skierować na sprawdzian umiejętności fizycznej. 

Strażnika zatrudnia się na czas określony nie dłuższy niż 12 miesięcy, w ramach którego odbywa on <phrase id="466262">przeszkolenie podstawowe</phrase>. Zatrudnienie strażnika na czas nie określony może nastąpić po ukończeniu przez niego z wynikiem pozytywnym przeszkolenia podstawowego. W uzasadnionych przypadkach można odstąpić od zatrudnienia strażnika na czas określony, jeżeli posiada odpowiednie przygotowanie do pracy w Straży. W przypadkach szczególnych, można przedłużyć termin zatrudnienia pracownika na czas określony, do chwili ukończenia przez niego podstawowego przeszkolenia z wynikiem pozytywnym. Przez przypadek szczególny należy rozumieć obiektywną przeszkodę uniemożliwiająca przeszkolenie pracownika w okresie 12 miesięcy. 

Strażnik podczas wykonywania czynności służbowych jest obowiązany nosić umundurowanie, <phrase id="466265">legitymację służbową</phrase>, znak identyfikacyjny oraz emblemat z <phrase id="466264">herbem Gminy Miasto Szczecin</phrase>. Przy wykonywaniu czynności służbowych strażnik korzysta z ochrony prawnej przewidzianej dla funkcjonariuszy publicznych. 
</document>