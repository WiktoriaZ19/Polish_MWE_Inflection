<?xml version="1.0" encoding="UTF-8"?>
<document id="00101683">
Mam prośbę, aby łamania się opłatkiem nie włączać do debaty sejmowej. 

Pan <phrase id="467190">poseł Grzegorz Karpiński</phrase>, <phrase id="467191">Platforma Obywatelska</phrase>. 

Poseł Grzegorz Karpiński: 

Dziękuję bardzo. Panie Marszałku! Wysoka Izbo! Mam jedno pytanie do przedstawiciela rządu, ewentualnie do sprawozdawcy komisji, jeżeli pokusiłby się o udzielenie odpowiedzi. Chodzi mi o to, żebyśmy spróbowali wyjaśnić sobie na sali, a także opinii publicznej, na czym tak naprawdę polega <phrase id="467192">Prawo prywatne międzynarodowe</phrase> i o co chodzi z <phrase id="467193">normami kolizyjnymi</phrase>. Chyba najłatwiej jest to zrobić na przykładzie. 

Wyobraźmy sobie dwóch obywateli Republiki Czeskiej, którzy zawarli związek osób tej samej płci według prawa czeskiego, które to dopuszcza. Nie mam pewności, czy oni nazywają to małżeństwem, czy jakąś inną formą. To nie ma wielkiego znaczenia. Gdybyście mogli i zechcieli, panowie, powiedzieć, jakie może mieć to skutki dla polskiego sądu lub innego organu administracji, jeżeli takie osoby będą chciały rozstrzygać swoje osobiste sprawy przed naszymi organami. Dziękuję bardzo. 

<phrase id="467194">Wicemarszałek Stefan Niesiołowski</phrase>: 

Dziękuję bardzo panu posłowi. 

Pani posłanka Beata Kempa, <phrase id="467196">Prawo i Sprawiedliwość</phrase>. 

Poseł Beata Kempa: 

Panie Marszałku! Wysoka Izbo! Panie Ministrze! Proszę o udzielenie odpowiedzi na następujące pytania. Przede wszystkim dotyczą one uzasadnienia tego projektu. Proszę powiedzieć, dlaczego ten projekt – tak jest w uzasadnieniu – zawiera nieprawdziwą informację dotyczącą konsultacji czy wydawania opinii przez pierwszego prezesa Sądu Najwyższego. Pierwszy prezes <phrase id="467199">Sądu Najwyższego</phrase> w piśmie z 2 lipca 2009 r. określił tę informację jako nieprawdziwą i stwierdził, że opinie wyrażane przez Sąd Najwyższy nie są wyrazem przekonań osób biorących udział w przygotowaniu opinii, ale stanowiskiem SN jako naczelnego organu władzy sądowniczej. Poza tym jak do tego projektu ustosunkowały się <phrase id="467197">Rada Legislacyjna</phrase> i <phrase id="467198">Komisja Kodyfikacyjna Prawa Morskiego</phrase>? 

Proszę również o odpowiedź na pytanie: W jaki sposób należałoby rozumieć art. 7 projektu, czyli ogólną klauzulę dotyczącą porządku prawnego? Czy ona rzeczywiście stanowi należyty bloker w stosunku do tego, co dzieje się w art. 48? Jak to się ma do art. 67 w rozdz. 17: Inne stosunki prawne, który dotyczy prawa właściwego dla stosunków prawnych, które nie zostało objęte innymi obowiązującymi w Polsce przepisami? Czy na podstawie tego przepisu nie można jednak tylnymi drzwiami wprowadzić zgody na zawieranie małżeństw przez osoby tej samej płci? 
</document>