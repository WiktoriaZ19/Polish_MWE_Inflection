<?xml version="1.0" encoding="UTF-8"?>
<document id="00102346">
Drażni mnie nowa moda reklamowa, która opanowała wiele <phrase id="473946">stron <phrase id="311299">internetowych</phrase></phrase>. Banery postanowiły wyrwać się ze swoich ramek i witać gości dziwnymi formatami przesłaniającymi większość strony. Część takich reklam po chwili sama się chowa, inne trzeba własnoręcznie wysłać tam, gdzie ich miejsce. Bez względu na formę przywoływania reklam do porządku, wszystkie takie dziwolągi powodują, że mam ochotę natychmiast zwiać z odwiedzanej strony. Nigdy nie stosowałam wtyczek blokujących reklamy. Nie jestem przeciwniczką okraszania stron elementami reklamowymi – u siebie także to robię. Jednak im częściej potykam się o „puchnące” kampanie, tym większą mam ochotę pozbyć się wszelkich reklam ze stron. Czy takie „gadżety” przynoszą jakieś korzyści poza wkurzaniem internautów. A może tylko mnie irytują nachalne reklamy. 
</document>