<?xml version="1.0" encoding="UTF-8"?>
<document id="00101258">
<phrase id="50679">Trasa Siekierkowska</phrase> w <phrase id="50680">Warszawie</phrase> 

Trasa Siekierkowska - droga mająca na celu odciążenie centrum <phrase id="50682">Warszawy</phrase>. Jest elementem <phrase id="422605">Obwodnicy Etapowej <phrase id="50683">Warszawy</phrase></phrase>. 

Budowę <phrase id="50685">Trasy Siekierkowskiej</phrase> podzielono na 6 etapów, z których dotąd zrealizowano 5. Zakończenie budowy planowane było na początek 2006. Budowa trasy została zakończona w czerwcu 2007, zaś ukończenie węzła "<phrase id="50686">Marsa</phrase>" nastąpi prawdopodobnie w 2010. 

Historia 

Pierwsze wzmianki dotyczące budowy trasy łączącej <phrase id="50687">Mokotów</phrase> z <phrase id="50694">Grochowem</phrase> pojawiły się już na początku XX wieku - w 1916 roku. Jednak wszelkie zawirowania historyczne, wojny oraz brak pieniędzy, których na inwestycje komunikacyjne nigdy nie było w <phrase id="50689">Warszawie</phrase> dość, spowodowały, że kolejne projekty pozostały jedynie na papierze jako historyczne dokumenty. 

Po zakończeniu wojny wiele lat trwało odbudowywanie miasta ze zniszczeń, nie myślano zatem o nowej inwestycji. W latach 70. władze zdecydowały się na budowę <phrase id="422606">Trasy Łazienkowskiej</phrase>, położonej bliżej centrum miasta, które pilnie wymagało rozładowania ruchu. Jednak po zbudowaniu tak wielkiej dzielnicy jak <phrase id="50691">Ursynów</phrase> okazało się, że lepsza komunikacja tego rejonu miasta jest koniecznością. Powróciła zatem w 1982 roku idea <phrase id="50692">Trasy Siekierkowskiej</phrase>. W tym właśnie roku projekt trasy przebiegającej przez środek Siekierek został wpisany do planu zagospodarowania przestrzennego tego obszaru. Wreszcie, 1 marca 2000 roku, został wmurowany kamień węgielny i rozpoczęto budowę. 

Cel budowy 

Budowa Mostu i <phrase id="50695">Trasy Siekierkowskiej</phrase> po zakończeniu całej inwestycji będzie arterią łączącą węzeł komunikacyjny u zbiegu ulic <phrase id="50696">Czerniakowskiej</phrase> i <phrase id="50697">Witosa</phrase> na <phrase id="50699">Mokotowie</phrase> ze skrzyżowaniem ulic <phrase id="50700">Ostrobramskiej</phrase>, <phrase id="50701">Marsa</phrase> i <phrase id="50702">Płowieckiej</phrase> w dzielnicy <phrase id="50705">Wawer</phrase>. Celem budowy Trasy jest odciążenie centrum Warszawy od ruchu kołowego, zwłaszcza dla komunikacji między <phrase id="422608">Pragą Południe</phrase> a Mokotowem i <phrase id="50709">Ursynowem</phrase>. Wybudowanie trasy spowoduje także odciążenie istniejących już mostów w Warszawie, a w szczególności <phrase id="422607">Mostu Łazienkowskiego</phrase>, który już teraz z powodu dużego obciążenia ruchu wymaga przeprowadzenia remontu. 

Inwestycja przyniesie następujące korzyści: 

odciążenie centrum miasta od ruchu samochodowego, 

poprawę warunków ruchowych w obszarze <phrase id="308089">warszawskiego</phrase> Węzła Transportowego, zmniejszenie czasu podróży, likwidację wąskich gardeł i poprawę przepustowości, 

rozwój prawobrzeżnych dzielnic Warszawy i gmin regionu Mazowsza, 

poprawę jakości życia mieszkańców poprzez podniesienie poziomu infrastruktury, 

stworzenie warunków do aktywizacji gospodarczej terenów, w szczególności dla rozwoju małej przedsiębiorczości, 

wzrost dostępności terenu leżącego na południe od <phrase id="50714">Trasy Siekierkowskiej</phrase> (m.in. osiedle <phrase id="50715">Las</phrase>). 

Konstrukcja 

Po lewej stronie Wisły <phrase id="50717">Trasa Siekierkowska</phrase> przebiega na estakadach, miejscami tylko opiera się na ziemnych nasypach. Trasa ma po 3 pasy ruchu w każdym kierunku, oraz kilka zatoczek i bezkolizyjnych zjazdów. 
</document>