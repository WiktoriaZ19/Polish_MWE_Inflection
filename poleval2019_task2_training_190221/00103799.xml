<?xml version="1.0" encoding="UTF-8"?>
<document id="00103799">
Gdybyśmy w obszarze dozwolonym kinematycznie losowali punkty z jednorodnym rozkładem prawdopodobieństwa, to uzyskana zbieżność byłaby bardzo powolna. Szybszą zbieżność uzyskalibyśmy, losując więcej punktów tam, gdzie wkład do <phrase id="484117">przekroju czynnego</phrase> jest większy, a mniej tam, gdzie jest on mniejszy. Dlatego obszar, po którym całkujemy, dzielimy na kostki jednakowej wielkości (30–60 przedziałów w każdej zmiennej całkowania). W pierwszym etapie losujemy jednakową liczbę punktów we wszystkich kostkach i sprawdzamy, jaki wkład do przekroju daje każda z nich. Drugi etap obliczeń polega na tym, że w danej kostce losujemy liczbę punktów proporcjonalną do jej wkładu (jeśli dla jakiejś kostki otrzymana liczba punktów jest mniejsza niż pierwotna, to dla tej kostki używamy wkładu wyliczonego w pierwszym etapie). W obu etapach normujemy wkłady odpowiednimi liczbami punktów. Po zsumowaniu przyczynków od wszystkich kostek dostajemy szukany przekrój. 
</document>