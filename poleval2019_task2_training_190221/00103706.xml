<?xml version="1.0" encoding="UTF-8"?>
<document id="00103706">
<phrase id="345511">ATX</phrase> wyposażony jest w regulator <phrase id="485305">Excel AP-EN1</phrase> o całkiem dobrych parametrach. Jego wadą jest brak jakiegokolwiek opóźnienia przy włączaniu wstecznego. Nie ma też możliwości zaprogramowania regulatora tak, aby wsteczny nie był dostępny. Nie przeszkadza to w jeździe rekreacyjnej, ale na zawodach, gdzie używanie wstecznego jest zabronione, może okazać się kłopotliwe. 

Dołączone do zestawu radio oznaczone <phrase id="347499">Rapier</phrase> działa w paśmie 27Mhz i modulacji AM. Nadajnik jest bardzo wygodny i funkcjonalnie wykracza poza standard dla zestawów RTR - oprócz rewersów i trymerów posiada także regulację maksymalnych wychyleń (endpoints) oraz dual rate. 

Karoseria i koła 

Karoseria <phrase id="345512">ATX-a</phrase> została wykonana przez renomowaną firmę <phrase id="345502">PROTOform</phrase> i trzeba ją uznać za duży plus modelu. Samochód dostępny jest w czterech wersjach nadwozia: 

szara <phrase id="485308">Mazda 6</phrase> 

czerwona Mazda 6 

niebieski Dodge Stratus 

czerwony Dodge Stratus 

Opony ATX-a to gumowe slicki o nieustalonej twardości, z wkładkami z miękkiej gąbki. W testowanym modelu zauważyliśmy że dwie z opon są bardzo nierówne. Po bliższej inspekcji okazało się, że w obydwu z nich wkładki były potargane i pozwijane. Mamy nadzieję, że defekt ten dotyczył tylko tego jednego egzemplarza. 

Akcesoria 

Do zestawu dołączono <phrase id="485310">ładowarkę sieciową</phrase> o stałym prądzie ładowania 350 mA oraz <phrase id="485311">pakiet NiCd</phrase> o pojemności 2000 mAh. Pomimo zakupienia modelu w <phrase id="345508">Polsce</phrase>, u oficjalnego dystrybutora, ładowarka miała <phrase id="345509">brytyjską</phrase> wtyczkę, więc konieczne było dokupienie przejściówki. Akcesoria te wystarczą na początek, jednak zakup dobrej ładowarki i porządnych pakietów docelowo będzie konieczny. Dla osób, które mają już jakiś model elektryczny, zarówno ładowarka jak i pakiet będą raczej bezwartościowe. 

Dodatkowo w pudełku z modelem znajdziemy między innymi wygodną podstawkę pod model, miarkę do mierzenia prześwitu, dodatkowe zębatki odbierające oraz oczywiście podstawowe narzędzia. 

Podsumowanie 

Pomimo kilku wspomnianych wad, Schumacher <phrase id="350369">ATX</phrase> jest udanym modelem dla początkujących. Niewielkim nakładem pracy i kosztów można go przygotować do rywalizacji w klasie 540. Jeśli w sprzedaży pojawią się części opcjonalne, pozwalające na zniwelowanie niedoskonałości podwozia, atrakcyjność <phrase id="345514">ATX-a</phrase> wzrośnie jeszcze bardziej. 
</document>