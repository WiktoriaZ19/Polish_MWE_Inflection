<?xml version="1.0" encoding="UTF-8"?>
<document id="00103893">
<phrase id="285408">Chiva</phrase> (dosłownie kozica), która wspina się po górskich szlakach <phrase id="285405">Andów</phrase>, to obok słynnego <phrase id="473996">Jeep’a Willis</phrase> w <phrase id="285407">Kolumbii</phrase> symbol i środek transportu używany tradycyjnie w wysokich górach i specjalnie do nich dostosowany. 

Do <phrase id="285409">chivy</phrase> pakuje się nie tylko ludzi, ale również walizki, torby, worki, a nawet zwierzęta: prosiaki, kury, psy, itd. Chiva przystosowana jest bowiem do trudnych warunków drogowych, jest pojazdem bardzo mocnym, który ułatwia przewożenie ogromnych ilości produktów. 

Chiva, znana także jako <phrase id="473997">bus escalera</phrase> czyli autobus – drabina to drewniany i niezwykle kolorowy autobus, malowany głównie na żółto, niebiesko i czerwono, czyli w kolory <phrase id="311235">kolumbijskiej</phrase> flagi. Wnętrze takiej <phrase id="328532">chivy</phrase> wypełnione jest drewnianymi ławkami biegnącymi od okna do okna. Jeden bok autobusu zamknięty jest na stałe, a wejście znajduje się tylko z jednej strony. 

W tylniej części <phrase id="285414">chivy</phrase> umieszczona jest drewniana drabina, po której wchodzi się na dach pojazdu, który służy również jako platforma do ułożenia bagaży. Często na tym dachu przewożone są kury i inne zwierzęta, a także całe masy tobołków i paczek, a nawet co niektórzy pasażerowie, którzy nie zmieścili się w środku autobusu. 

Kulturową ciekawostką jest fakt, że często właściciele <phrase id="285415">chivas</phrase> nadają im przezwiska, które umieszczane są na kolorowych tabliczkach blisko wycieraczek. Imiona te są bardzo sympatyczne, np. “<phrase id="285416">La andariega</phrase>” (<phrase id="285417">Podróżniczka</phrase>), “<phrase id="474000">La siempre fiel</phrase>” (<phrase id="285419">Zawsze wierna</phrase>), itd. 

Od pewnego jednak czasu chiva to nie tylko andyjski autobus ale i ruchoma dyskoteka i jedna z ciekawszych atrakcji <phrase id="311236">kolumbijskich</phrase> miast, począwszy od <phrase id="285423">Bogoty</phrase>, przez <phrase id="285424">Cali</phrase> i <phrase id="285425">Medellin</phrase>, a skończywszy na romantycznej i kolonialnej <phrase id="285426">Cartagenie</phrase>. Chiva to objazdowa wycieczka po mieście, przemieszczający się bar, głośna muzyka na żywo i tańce do białego rana. Taka roztańczona i głośna <phrase id="285428">chiva</phrase> poruszająca się ulicami miasta to niezwykle popularna forma obchodzenia urodzin, rocznic, spotkań ze znajomymi, czy po prostu sobotniej nocy. 

I tak lokalny, kolorowy autobus mknący po górach z pakunkami na dachu, staje się turystyczną atrakcją <phrase id="311237">kolumbijskich</phrase> miast i nową formą odkrywania ich uroków w rytmie tropikalnej muzyki. 
</document>