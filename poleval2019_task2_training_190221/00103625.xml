<?xml version="1.0" encoding="UTF-8"?>
<document id="00103625">
Po zapoznaniu się ze strukturą geometryczną przestrzeni <phrase id="484028">stanów kwantowych</phrase> przejdziemy do kolejnego zagadnienia - ewolucji w <phrase id="484027">układach otwartych</phrase>. Jest to ﬁzycznie istotne zagadnienie, bowiem analiza <phrase id="484029">układów odizolowanych</phrase> od środowiska zewnętrzengo jest wyłącznie uproszczeniem rzeczywistości. <phrase id="484030">Układy kwantowe</phrase> są niezwykle podatne na interakcję z otoczeniem, a istotą badań nad splątaniem jest znalezienie skutecznej metody jego otrzymywania i przede wszystkim utrzymywania. Analiza ewolucji stanów, a w tym ich splątania, daje nam wskazówki, które mogą pomóc w próbie zapanowania nad tym zjawiskiem. Istnieją dwa podejścia do <phrase id="484034">teorii równań dynamiki</phrase>. Ich dobre omówienie znajdziemy w pracach Alickiego i Lendiego i stąd też pochodzi ich nazewnictwo. Pierwsze, zwane aksjomatycznym, opiera się na założeniach deﬁnujących półgrupę odwzorowania dynamicznego. Drugie opiera się na tworzeniu generatorów z zasad podstawowych, dlatego nazywane jest konstruktywnym. W teorii ﬁzycznej, jakiekolwiek markowskie równanie dynamiki powinno być wyprowadzone z dynamiki hamiltonowskiej całkowitego układu zamkniętego przy użyciu <phrase id="484035">przybliżenia markowskiego</phrase>. W rzeczywistości jednak jest to często technicznie niemożliwe i dlatego wspieramy się fenomenologicznym opisem w celu stworzenia generatorów. 
</document>