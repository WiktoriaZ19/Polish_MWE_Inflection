<?xml version="1.0" encoding="UTF-8"?>
<document id="00103704">
Czy oglądając <phrase id="336318">Gwiezdne wojny</phrase>, zastanawialiście się kiedyś, ile kosztować może zbroja jednej z najbardziej rozpoznawalnych postaci z filmów <phrase id="336319">Star Wars</phrase> – imperialnego szturmowca? Odpowiedź na to pytanie uzyskać można na stronie <phrase id="342898">Stormtrooper.pl</phrase>. Pełna zbroja, wraz ze wszystkimi rekwizytami typu karabin, modulator głosu i inne, według moich obliczeń dokonanych „w głowie”, kosztuje około 5.000zł. 

Cena niemała – powstaje zatem drugie pytanie - czy ktoś to w ogóle w <phrase id="336320">Polsce</phrase> nosi? Oczywiście że tak – członkowie <phrase id="342899">Legionu 501</phrase>, organizacji działającej w 21 krajach i zrzeszającej około 3000 tys. członków. Ta fanowska organizacja założona została w <phrase id="336321">USA</phrase> przez zagorzałego fana sagi – <phrase id="342900">A <phrase id="342901">Johnsona</phrase></phrase>. Jej członkowie sami wykonują zbroje, korzystając z takich materiałów jak plastik, ABS, <phrase id="347501">PCW</phrase> i włókno szklane. Co więcej, nosząc je, bardzo często są atrakcją konwentów jak również różnorakich akcji charytatywnych. Ich uczestnictwo w tego rodzaju imprezach widać również w <phrase id="336322">Polsce</phrase>. Członkowie <phrase id="485303">Polish Outpost</phrase> – <phrase id="336329">polskiego</phrase> oddziału Legionu (liczącego obecnie 21 członków), założonego przez <phrase id="336323"><phrase id="336324">Michała</phrase> <phrase id="336325">Heroka</phrase></phrase>, uczestniczyli między innymi w takich wydarzeniach, jak targi gier komputerowych <phrase id="485302">Warsaw Game Show</phrase>, premiera ostatniego filmu z serii <phrase id="336326">Star Wars</phrase>, <phrase id="342905">Wielka Orkiestra Świątecznej Pomocy</phrase> 2005 i 2006. <phrase id="336328">Polski</phrase> oddział pojawił się też na międzynarodowych imprezach związanych z <phrase id="336327">Gwiezdnymi Wojnami</phrase> (konwent <phrase id="342906">Celebration III</phrase> czy konwent <phrase id="342907">Jedi-Con</phrase>). 

Przebieranie się fanów za postaci z ulubionych filmów to nic niezwykłego. Fani Gwiezdnych Wojen nie są pod tym względem żadnym wyjątkiem. Dlaczego zatem napisałem o Legionie 501? Przykład „szturmowców amatorów” pozwala mi zobrazować niezwykły „fanatyzm fanów”. Członkowie różnych fanowskich organizacji, w imię zintensyfikowania swojego kontaktu z tekstem popkulturowym, gotowi są ponosić niemałe koszty – choćby finansowe czy czasowe. Intensyfikacja kontaktu i wynikająca z tego przyjemność oraz satysfakcja, w opisanym przeze mnie przypadku wynika z przebierania się, tworzenia samego stroju czy możliwości publicznego zaprezentowania się na różnorodnych (często bardzo znaczących i prestiżowych) imprezach. Przykładów „fanatyzmu fanów” znaleźć można oczywiście o wiele więcej. 
</document>