<?xml version="1.0" encoding="UTF-8"?>
<document id="00102078">
Strona internetowa z popularnymi paskami komiksowymi o życiu biurowym doczekała się nowej odsłony, otwartej na “treści generowane przez użytkowników”. Nie jestem wielkim fanem <phrase id="286985">Dilberta</phrase>, ale wspominam o tym, bo jeszcze w listopadzie autor komiksu, <phrase id="286990"><phrase id="286986">Scott</phrase> <phrase id="286989">Adams</phrase></phrase> deklarował się jako zagorzały przeciwnik <phrase id="286993">Web 2.0</phrase>. 

Fani <phrase id="286987">Dilberta</phrase> mogą teraz wpisywać na stronie <phrase id="286994">Dilbert.com</phrase> własne pointy do żartów i poddawać się ocenie innych <phrase id="310512">internautów</phrase>. Zapowiadana jest też możliwość wpisywania całych dialogów oraz zbiorowej pracy nad pojedynczym “stripem”. Będzie też w pełni otwarte archiwum wszystkich rysunków. Trudno nazwać te opcje rewolucyjnymi, ale znaczące, że zdecydował się na nie twórca który jeszcze niedawno narzekał, że jego interesom szkodzi prowadzenie bloga. 

W mailu wysłanym do News.com <phrase id="286997">Adams</phrase> tak komentuje zmiany: 

Akceptujemy realia funkcjonowania własności intelektualnej w <phrase id="310511">internecie</phrase> i chcemy wyprzedzać trendy. Już teraz ludzie zmieniają paski Dilberta i dystrybuują je. Jeśli sprawimy, że takie działania będą łatwe i zgodne z prawem, a przy okazji wygenerują większy ruch na <phrase id="286998">Dilbert.com</phrase>, skorzystają wszyscy. A poza tym obserwowanie, co pojawia się w mashupach, to niezła zabawa. 
</document>