<?xml version="1.0" encoding="UTF-8"?>
<document id="00103912">
Po burzliwych poszukiwaniach udało nam się znaleźć mieszkanie, które spełniało te wszystkie punkty. <phrase id="285802">Mario</phrase>, wychowany w tropikalnym <phrase id="285803">Cali</phrase>, gdzie w mieszkaniach instaluje się klimatyzatory i gdzie nigdy przenigdy nie zobaczymy <phrase id="306819">Kolumbijczyka</phrase> ułożonego na trawniku i opalającego się (częściej natomiast ludzi spacerujących z parasolami podczas słonecznego dnia, chroniąc się w ten sposób przed ostrym światłem i opaleniem), nie rozumiał tych moich potrzeb. On w <phrase id="285805">Cali</phrase> cieszył się, kiedy niebo zachodziło chmurami i kiedy na moment można było wyłączyć klimatyzację i wyjść na narożnik, bo tamtędy właśnie wiała charakterystyczna dla <phrase id="285806">cali</phrase> - bryza z nad <phrase id="285807">Pacyfiku</phrase>. 

Pierwszy raz, kiedy zdałam sobie sprawę, że moje, polskie podejście do światła, do którego Latynosi - szczęśliwcy są przyzwyczajeni i dla których jest ono normalką, pojawiło się podczas pierwszych miesięcy mojego pobytu w <phrase id="285809">Kolumbii</phrase>, kiedy to przy każdej nadarzającej się okazji kładłam się na trawniku w parku, podciągałam do kolan spodnie i wystawiałam buzię do słońca. Wielokrotnie znajomi Kolumbijczycy dziwili się temu zachowaniu, chowając się w cieniu i patrząc na mnie dziwnie. Do czasu kiedy para naszych najlepszych przyjaciół zamieszkała w <phrase id="285811">Galicii</phrase> - w <phrase id="285812">Hiszpanii</phrase> i po długiej i chłodnej zimie, kiedy w <phrase id="481024">Santiago de Compostela</phrase> wyszło pierwsze wiosenne słońce Diana napisała do mnie, że wreszcie rozumie moje leżenie na trawnikach. Okazało się, że w pierwszych dniach wiosny, dokładnie to samo robią mieszkańcy <phrase id="285816">Galicji</phrase>. W parkach i na klombach nie ma gdzie stanąć. 

I coś w tym szukaniu słońca i wygrzewaniu się jak jaszczurki jest. Kolumbijczycy mają to słońce na co dzień. Są do niego przyzwyczajeni i nie sprawia im różnicy pochmurne popołudnie. My - którzy tego słońca mamy tylko kilka miesięcy w roku, jesteśmy go spragnieni. Czujemy się lepiej, kiedy świeci, poprawia nam się nastrój, kiedy niebo jest niebieskie i nie straszne nam nawet czerwone, opalone buzie, przed którymi <phrase id="285818">Kolumbijczycy</phrase> uciekają. Mieszkańcy tropikalnych regionów wyśmiewają się nawet z <phrase id="310308">Bogotańczyków</phrase> i ich czerwonych policzków, kiedy ci, których skóra przyzwyczajona jest raczej do chłodnych, <phrase id="311198">andyjskich</phrase> wiatrów, spędzają wakacje na nizinie albo wybrzeżu. Czerwone policzki to symbol bycia "rolo", przyjeżdżającego z "lodówki" czyli <phrase id="285820">Bogoty</phrase>. 
</document>