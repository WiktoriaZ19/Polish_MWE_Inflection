<?xml version="1.0" encoding="UTF-8"?>
<document id="00102371">
W <phrase id="484773">Gazecie Wyborczej</phrase> tekst o <phrase id="337789">polskim</phrase> bootlegowym wideo z koncertu <phrase id="337790">U2</phrase> . Jest w tej historii wszystko to, co ekscytuje w nowej kulturze, na którą - najwyraźniej - wreszcie się otwieramy. 

W największym skrócie - polecam przeczytać cały artykuł - fani uczestniczący w lipcowym koncercie zespołu w <phrase id="337791">Chorzowie</phrase> zmówili się i wnieśli na stadion tkaniny, z których ułożyli wielką <phrase id="337792">polską</phrase> flagę w czasie gdy <phrase id="337793">U2</phrase> wykonywało inspirowane <phrase id="337794">Solidarnością</phrase> “<phrase id="484776">New Year’s Day</phrase>”. A więc kooperacja oddolna na wielką skalę (inspirowana zapewne stadionowymi kartoniadami kibiców). Oraz poczucie, że można ulepszyć występ gwiazdy, dodając własny element do scenografii. Co ciekawe, podczas gdy fani pamiętali o kontekście powstania piosenki, <phrase id="337796">Bono</phrase> jak twierdzi zdążył już zapomnieć - nie było więc szans, by oficjalna scenografia uwzględniła wielką biało-czerwoną flagę rozpostartą na stadionie. Musiała robić wrażenie, skoro Bono wyznał: 

“Chciałem napić się wody, a kiedy się z powrotem odwróciłem, cały stadion, 80 tysięcy ludzi, zniknął pod biało-czerwoną flagą. 

Mimo zakazu fani wnieśli na stadion kilkanaście kamer wideo i nagrali materiał, na podstawie którego powstała rejestracja <phrase id="337800">chorzowskiego</phrase> koncertu (zespół na oficjalnym <phrase id="347519">DVD</phrase> wypuścił nagranie z <phrase id="337801">Chicago</phrase>). Po ośmiu miesiącach prowadzony przez krakowskiego licealistę projekt zaowocował dwugodzinnym materiałem z profesjonalnie zremasterowanym dźwiękiem. Przypomina mi się “<phrase id="337804">Awesome; I Fuckin’ Shot That!</phrase>”, nagranie koncertu <phrase id="484782">Beastie Boys</phrase> z <phrase id="337806">Madison Square Garden</phrase> nagrane przez 50 widzów, którzy otrzymali od zespołu kamery wideo z prośbą o nagranie koncertu z własnej perspektywy. Różnica oczywiście jest taka, że w tym wypadku zespół w niczym twórcom nie pomógł, a ci musieli na przykład wnosić kamery w majtkach (z powodu jakiegoś absurdalnego zakazu, który nie obowiązywał już podczas następnego koncertu, w <phrase id="337807">Berlinie</phrase>, gdzie tłumnie i jawnie koncert nagrywano). 

Film jest dostępny w sieci jako torrent , a informacja dotycząca warunków udostępniania jest odpowiednikiem licencji Creative Commons zezwalającej na niekomercyjne użycie (szkoda, że nie można takich treści udostępniać wprost na licencji CC…). Zamierzam film obejrzeć, by przekonać się, czy rzeczywiście - jak twierdzą ci, którzy już widzieli - film jest wysokiej klasy offową produkcją. Jeśli tak jest, to kolejny dowód na to, że fani tworzą świetne rzeczy mimo wyraźnych ograniczeń. W tym wypadku, na przykład, nie mogli zapewne filmować muzyków z bliska. Ale warto pamiętać o “<phrase id="337814">Phantom Edit</phrase>” , amatorskiej re-edycji “<phrase id="337813">Mrocznego Widma</phrase>”, która powstała bez zgody <phrase id="337812">Lucasa</phrase> i bez budżetu <phrase id="337818">Lucasfilm</phrase>, bez zaawansowanego sprzętu, dużego zespołu czy dodatkowych ujęć posiadanych przez wytwórnię. Mimo to ponowny montaż, sprowadzający się wyłącznie do wycinania i przestawiania scen, uważany jest za lepszy i wierniejszy duchowi oryginalnych <phrase id="337815">Gwiezdnych Wojen</phrase> niż film Lucasa. 
</document>