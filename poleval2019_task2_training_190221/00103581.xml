<?xml version="1.0" encoding="UTF-8"?>
<document id="00103581">
- Przepraszam, może pan coś zrobić z tą muzą? - <phrase id="300451">Adam</phrase> usłyszał ludzki głos, otworzył oczy i pomarańczowo czarna okładka „<phrase id="299355">Load</phrase>” przedstawiająca rozlaną krew albo ropę zamieniła się w bladą twarz chłopaka ze śladami czerwonej szminki na szyi. 

- Jasne - uśmiechnął się pojednawczo. - Już ściszam. 

- A może pan puścić coś innego? Ten kawałek jest jakiś taki… no nie wiem… jakiś taki… 

Chłopak przerwał, próbując przypomnieć sobie najwłaściwsze słowo określające dezaprobatę, ale w dymkach komiksów, brykach lektur i promocyjnych gazetkach, które czytał, nie było zbyt dużego wyboru. W końcu jednak znalazł: 

- Przypałowy! Na przykład <phrase id="304129">Modern Talking</phrase>. Zna pan taką starą kapelę? 

<phrase id="301234">Adam</phrase> zastosował sposób wypróbowany w kontaktach z uciążliwymi klientami. Policzył w myślach do trzech. Nie było o co się wściekać. Należało tylko przyjąć do wiadomości, że gościem pubu znowu był przedstawiciel obcego gatunku. Mnóstwo ich ostatnio przychodziło do <phrase id="299356">Lucyfera</phrase>, jakby nikt nie słyszał, co gra się w tym pubie. Cóż więcej <phrase id="300452">Adam</phrase> mógł zrobić? Wziąć przykład z <phrase id="357193"><phrase id="300455">Martina</phrase> <phrase id="299358">Lutra</phrase></phrase> i wywiesić na drzwiach kartkę z nazwami dziewięćdziesięciu pięciu zespołów, których nie słucha się w tym lokalu? Inwazja głuchych doprowadzała go do szału, ale jako barman i kelner z kilkuletnią praktyką, miał wprawę w nawiązywaniu kontaktu z każdym, kto znał sto słów polskich, angielskich lub niemieckich. 

- <phrase id="304130">Modern Talking</phrase> przypałowy? Dlaczego przypałowy? - zapytał przyjaźnie, jak ciekawskie dziecko, któremu należy objaśnić, dlaczego kwadrat ma cztery boki równe. 

- No nie wiem. Może to złe słowo. Ale ta pana muza jest jakaś taka… pochlastać się przy tym można. A moja dziewczyna ma dziś urodziny. 

- Rozumiem. To co proponujesz? 

- Coś wesołego. Jak pan nie ma tłoków, to może <phrase id="304583">Spice Girls</phrase>…. albo… - nagle chłopak stuknął się palcem w czoło. - Wiem! <phrase id="357196">Britney Spears</phrase>! Ja za nią nie przepadam, ale <phrase id="300938">Gośka</phrase>, to znaczy się moja laska… 

- Rozumiem. Zaraz sprawdzę. 

Adam wyjął listę płyt i udawał, że ją skrupulatnie przegląda. Wszystkie propozycje wymienione przez chłopaka były na kartce. Szef przyniósł te płyty z domu, ale <phrase id="299369">Adam</phrase> trzymał je w osobnej szafce, żeby nie dotykały innych, nawet pudełkami. 
</document>