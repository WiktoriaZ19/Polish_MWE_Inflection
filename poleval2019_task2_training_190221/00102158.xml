<?xml version="1.0" encoding="UTF-8"?>
<document id="00102158">
<phrase id="466293">Inwestycje drogowe</phrase> w mijającej kadencji nie ominęły też ścisłego centrum <phrase id="78305">Gdańska</phrase>. Pierwszą z dwóch uzupełniających się wzajemnie inwestycji drogowych w tej części miasta była gruntowna przebudowa <phrase id="466295">wiaduktu <phrase id="79824">Błędnik</phrase></phrase>, który w niezmienionej postaci funkcjonował od 1970 roku, czyli od daty ukończenia jego budowy. W ramach projektu wzmocniono płytę i podpory wiaduktu, wymieniono nawierzchnię oraz <phrase id="466296">tory tramwajowe</phrase> na wiadukcie i dojazdach, wyremontowano tunele i estakady dla pieszych i rowerzystów. Dodatkowo pracami objęto skrzyżowanie <phrase id="79825">alei Zwycięstwa</phrase> i ulicy <phrase id="78307">3 Maja</phrase>, gdzie również wymieniono nawierzchnię dróg i tory tramwajowe, a także wyremontowano perony i przystanki. Całkowity koszt przebudowy <phrase id="79826">Błędnika</phrase> oraz skrzyżowania wyniósł 38 mln <phrase id="78308">zł</phrase>, a wyremontowany wiadukt oddano do użytku we wrześniu 2007 roku. 

Projektem dopełniającym prace drogowe w obrębie <phrase id="79822">Śródmieścia</phrase> była przebudowa ulic <phrase id="78309">Podwale Grodzkie</phrase> i <phrase id="78312">Wały Jagiellońskie</phrase>, które zalicza się do głównych arterii komunikacyjnych miasta. Ponadto stanowią one fragment <phrase id="466299">drogi krajowej nr 1</phrase> a także leżą w bezpośredniej bliskości <phrase id="309552">dróg krajowych nr 6 i 7</phrase>, przez co ciąg ulic <phrase id="78314">Podwale Grodzkie</phrase> – <phrase id="79828">Wały Jagiellońskie</phrase> jest narażony na przenoszenie bardzo dużego ruchu kołowego, w tym ciężkiego ruchu tranzytowego. Do najważniejszych elementów zakończonej we wrześniu 2007 roku przebudowy można zaliczyć: wymianę nawierzchni i regulację istniejących jezdni, wymianę nawierzchni chodników, która została dostosowana do okolicznej zabudowy, wprowadzenie dwukierunkowych ścieżek rowerowych po obu stronach modernizowanych jezdni, wprowadzenie pasa ruchu tylko dla autobusów na jezdni w kierunku <phrase id="79823">Wrzeszcza</phrase>, wprowadzenie dodatkowych lewoskrętów na skrzyżowaniach z ul. <phrase id="78316">Wały Piastowskie</phrase> i ul. <phrase id="78317">Hucisko</phrase> oraz wymianę infrastruktury tramwajowej, w tym dostosowanie wysokościowe nawierzchni peronów tramwajowych do potrzeb osób niepełnosprawnych. 
</document>