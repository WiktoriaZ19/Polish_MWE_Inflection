<?xml version="1.0" encoding="UTF-8"?>
<document id="00103582">
- A co czułeś słysząc dzisiaj cover swojego utworu? 

<phrase id="301507">Adam</phrase> uświadomił sobie, że z trudem rozpoznał „<phrase id="303752">Żenadę</phrase>”. W nowej aranżacji melodia brzmiała o wiele lepiej niż wersja <phrase id="304132">Amnezji</phrase>, ale tekstem był, zgodnie z tytułem, zażenowany. Po latach słowa piosenki w wykonaniu wokalisty <phrase id="304133">Pinezek</phrase>, wydały mu się rozpaczliwie naiwne. Pojęcia nie miał, przeciwko czemu był ten infantylny bunt. Spotkanie z samym sobą po latach było o wiele gorsze niż oglądanie archiwalnych zdjęć, na których prezentował sprężysty tors i twarz bez jednej zmarszczki. Starzejące się ciało akceptował bez problemu. Zderzenie z dawnym stanem umysłu zawstydzało do bólu. 

- Następne pytanie. 

- Dlaczego zawstydzało do bólu? 

- Następne pytanie!!! 

Nina była zaskoczona reakcja <phrase id="300939">Smutnego</phrase>. Jeśli w czasie wywiadu pytanie było dla kogoś kłopotliwe, zwykle zbywał je banałem, kłamał albo obracał w żart. Kategoryczna odmowa zdarzała się niezwykle rzadko. Nina stosowała wtedy taktykę drążenia tematu aż do chwili, w której rozmówca pęka i otwiera się lub reaguje neurotycznie, ujawniając jakiś niespodziewany wątek. Oba warianty dawały często dobre rezultaty. W głosie <phrase id="301466">Adama</phrase> usłyszała jednak szczery ból, więc zmieniła temat, łamiąc swoją doktrynę dokopywania się do ciekawych odpowiedzi. 

- Kilka lat temu czytałam na jakimś forum, że na twoją twórczość wpływ miała trauma dzieciństwa naznaczonego tragedią? Możesz to potwierdzić? 

- Wyłącz to! - <phrase id="301468">Adam</phrase> wskazał dyktafon. - Nie podoba mi się ta rozmowa. 

- Nie denerwuj się tak. Wycofuję pytanie. 

- Nic z tego nie będzie. 

- Zależy mi - Nina zastosowała najsłodszy ze swoich uśmiechów. - Co chcesz za ten wywiad? 

Adam był pewien, że uderzenia młota pod pokładem nagle przyśpieszyły. Spojrzał na Ninę z niedowierzaniem. Przez chwilę zastanawiał się, co znaczą propozycja i kuszący uśmiech <phrase id="301245">Niny</phrase>. Przypomniał sobie propozycję, którą kiedyś, po pijanemu sam przedstawił jednej z groupies, czekających po koncercie <phrase id="304134">Amnezji</phrase> pod garderobą. 

- Zgoda, jeśli dasz mi swoją bluzkę. Teraz! 

Nina nie roześmiała się. Adam był pewien, że za chwilę co najmniej przestanie go kokietować. W wariancie pesymistycznym powinien dostać w twarz. Nie zdawał sobie jednak sprawy, że zignorował nie tylko trzy kolejne, coraz bardziej zaawansowane wersje <phrase id="300314">Windowsa</phrase>, ale także dekadę rozwoju emancypacji. Kompletnie stracił wyczucie, do czego jest zdolna zdesperowana, pozbawiona zahamowań trzydziestolatka. 

- Nie ma sprawy. Tutaj? - zapytała Nina chwytając czarnymi paznokciami suwak zamka swojej kusej kurteczki. - Trochę zimno, ale w zasadzie… Nie ma złego miejsca na zaliczenie eks-gwiazdy. 

- Chwileczkę! - Adam nie wierzył, że <phrase id="301261">Nina</phrase> gotowa jest zrobić striptiz, ale i tak przestraszył się ofertą. - Mówiłem tylko o bluzce. 

Nina zawsze dziwiła się, jak łatwo mężczyźni wierzyli, że dorosła kobieta jest w stanie zrobić dla nich coś szalonego, nie dostając nawet obietnicy czegoś istotnego w zamian. Ta łatwość, z jaką można było nimi manipulować, była aż zabawna. Nina wolałaby żyć w przeświadczeniu, że ten gatunek jest bardziej skomplikowany. Odkrył w końcu <phrase id="357226">Teorię Względności</phrase>, nakręcił „<phrase id="304582">Ojca Chrzestnego</phrase>” i przeprowadził swój naród przez <phrase id="357228">Morze Czerwone</phrase>. Skoro jednak mężczyźni byli prostsi, a ona znała już kilka trików, dzięki którym można facetami sterować, żal byłoby z nich nie skorzystać. Wielokrotnie posługiwała się nimi w pracy i już dawno doszła do wniosku, że dziennikarkami powinny zostawać nimfomanki. Aż dziwne, że nie znała żadnej. Nie było innej profesji, której uprawianie pozwalało podchodzić do każdego mężczyzny, zadawać mu dowolnie zuchwałe pytanie, gonić po korytarzu, dzwonić o każdej porze, robić zdjęcia i udawać, że to dla wywiadu pójdzie z nim do łóżka. 
</document>