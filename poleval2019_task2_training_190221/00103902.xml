<?xml version="1.0" encoding="UTF-8"?>
<document id="00103902">
Koka od wielu wieków spożywana była przez <phrase id="285646">Indian</phrase> w celach leczniczych, ale również jako środek pomagający głównie szamanom w kontaktowaniu się z ich bogami i duchami zmarłych przodków. 

Koka działa w tym przypadku jako środek pobudzający, ale przede wszystkim rytualny, gdyż jej działanie jest słabsze niż kawy. Nie powoduje przyspieszonego bicia serca ani zaburzeń snu. 

Do dziś dnia <phrase id="311226">indiańskie</phrase> społeczności w różnych regionach <phrase id="285647">Kolumbii</phrase>, począwszy od strefy <phrase id="311220">andyjskiej</phrase>, przez <phrase id="285648">Karaiby</phrase>, <phrase id="285649">region <phrase id="311221">Orinoco</phrase></phrase> aż po <phrase id="285650">Amazonię</phrase> stosują kokę w tym celu i tylko im pozwala się na uprawę w przydomowych “ogródkach” kilku krzaczków tej rośliny, która w <phrase id="285651">Kolumbii</phrase> z wiadomych powodów jest zabroniona. 

Podczas ostatniego pobytu w <phrase id="285652">Amazonii</phrase> znajomy <phrase id="285653">Indianin</phrase> – Leo zawiózł mnie do rezerwatu, gdzie lider indiańskiej społeczności – Lucinda pokazała mi, na czym tak naprawdę polega mambé. 

<phrase id="285659">Lucinda</phrase> ma w swoim przydomowym ogródki kilka krzaczków koki (<phrase id="474054">Erythroxylum coca</phrase>) na użytek własny. 

Kiedy nadchodzi moment zbiorowego spotkania, przygotowuje mambé, co oznacza, że najpierw zbiera z krzaczka liście koki. Następnie suszy je i praży w dużym garnku – patelni na ogniu. Takie suche liście rozgniata na proszek i dodaje do nich popiół <phrase id="311224">amazońskiej</phrase> rośliny yarumo (<phrase id="474053">Cecropia sciadophylla</phrase>), który uaktywnia znajdujące się w koce alkaloidy i nadaje jej charakterystycznego smaku. 

W efekcie otrzymuje się zielony proszek, którym Indianie wypełniają sobie policzki i powoli, przez wiele godzin rozpuszczają proszek w ślinie. W ten właśnie sposób, który odróżnia ich od społeczności <phrase id="311225">andyjskich</phrase> używają koki Indianie w <phrase id="285661">Amazonii</phrase>. W <phrase id="285662">Andach</phrase> żuje się całe liście koki, wysysając z nich sok i wypluwa się resztę. 

Mambé to cała filozofia. Nie każdy może mambear. Niektórzy to potrafią, inni nie. Mówi się, że mambean tylko ci wybrani. Nam się nie udało. Raulowi – bratu Lucindy – tak. 
</document>