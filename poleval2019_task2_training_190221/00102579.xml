<?xml version="1.0" encoding="UTF-8"?>
<document id="00102579">
Na podstawie art. 49 ust. 2 ustawy z dnia 26 stycznia 1982 r. <phrase id="466487">Karta Nauczyciela</phrase> (Dz. U. z 2003 r. Nr 118, poz. 1112, z późn. zm. ) zarządza się, co następuje: 

§ 1. 1. Zarządzenie określa kryteria i tryb przyznawania nagród dla nauczycieli centrów kształcenia ustawicznego i szkół prowadzonych przy zakładach karnych i aresztach śledczych, zwanych dalej szkołami, za ich osiągnięcia dydaktyczno-wychowawcze, ze specjalnego funduszu nagród, o którym mowa w art. 49 ust. 1 pkt 1 ustawy z dnia 26 stycznia 1982 r. Karta Nauczyciela. 

2. Środki specjalnego funduszu nagród, zwanego dalej funduszem, dzieli się w następujących proporcjach: 

1) 20% - na nagrody <phrase id="466488">Ministra Sprawiedliwości</phrase>; 

2) 80% - na nagrody dyrektorów szkół. 

§ 2. Nagrody mogą być przyznawane nauczycielom po przepracowaniu w szkole co najmniej roku. 

§ 3. 1. <phrase id="466489">Nagrodę Ministra Sprawiedliwości</phrase> ustala się w wysokości od jednokrotnej do dwukrotnej kwoty bazowej określonej dla nauczycieli ustalanej corocznie w ustawie budżetowej. 

2. Liczbę i wysokość nagród, o których mowa w § 1 ust. 2 pkt 2, ustala dyrektor szkoły, w ramach środków wyodrębnionych na ten cel z zachowaniem następujących zasad: 

1) nagroda dyrektora szkoły nie może przekroczyć jednokrotnej kwoty bazowej; 

2) dokonanie wypłaty nagród nie może naruszyć zabezpieczenia należnych wypłat wynagrodzeń osobowych dla nauczycieli. 

§ 4.1. Z wnioskiem o przyznanie nagród, o których mowa w § 1 ust. 2 pkt 1, występuje: 

1) dyrektor szkoły - dla nauczyciela zatrudnionego w szkole; 

2) <phrase id="466492">Dyrektor Generalny Służby Więziennej</phrase> - dla dyrektora szkoły. 

2. Wnioski, o których mowa w ust. 1 pkt 1, składa się do Dyrektora Generalnego Służby Więziennej w terminie do dnia 5 września każdego roku. 

3. Wnioski sporządza się na druku, którego wzór stanowi załącznik do zarządzenia. 

4. Wnioski, o których mowa w ust. 1 pkt 1, opiniuje dyrektor <phrase id="466491">Biura Penitencjarnego w Centralnym Zarządzie Służby Więziennej</phrase>. 
</document>