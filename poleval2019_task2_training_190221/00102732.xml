<?xml version="1.0" encoding="UTF-8"?>
<document id="00102732">
2.4 Lista słabych stron i odczuwanych barier rozwojowych organizacji pozarządowych według ich własnej oceny 

<phrase id="466512">Organizacje pozarządowe</phrase> znajdujące się na terenie Białegostoku do swoich słabych stron oraz barier rozwojowych zaliczyły przede wszystkim: 

1. Brak środków finansowych na realizację <phrase id="466514">działań statutowych</phrase> - 88 wskazań 

2. Brak odpowiedniej ilości pracowników i wolontariuszy – 60 wskazań 

3. Braki lokalowe – 50 wskazań 

4. Braki w wyposażeniu biurowym oraz technicznym – 30 wskazań 

5. Trudności w sprostaniu wszystkim obowiązkom formalnym - 30 wskazań 

6. Niewystarczającą promocję organizacji – 22 wskazań 

Brak środków finansowych lub niewystarczające środki na realizację działań statutowych (88) to podstawowa słaba strona, a tym samym bariera rozwojowa białostockich organizacji pozarządowych. W tym aspekcie podkreślano również brak stabilnych źródeł finansowania (3), brak środków finansowych na wkład własny do projektów (3), trudności w pozyskiwaniu środków zewnętrznych (5). 

W odniesieniu do członków, pracowników i wolontariuszy organizacji pozarządowych, drugiej, co do znaczenia słabej strony i bariery rozwojowej, obok najbardziej dominującej odpowiedzi, jaką był brak odpowiedniej ilości pracowników i wolontariuszy (60), udzielono następujących pojedynczych wskazań: brak odpowiednich kwalifikacji wśród kadry (7); duża rotacja członków zawodników (1); małe zaangażowanie w pracę jej członków (2); trudności w znalezieniu ludzi zaangażowanych, pracowitych z pasją do realizacji zadań (1); brak etatów na zatrudnienie trenerów (1); braki lokalowo – kadrowe (1); brak możliwości utworzenia jednego etatu ds. merytorycznych (1); podeszły wiek i nieporadność większości członków (2). 

Aż 50 organizacji poruszyło, jako problematyczną, kwestię lokalu w kontekście braku własnej siedziby lub jej niewystarczającej powierzchni. W tym aspekcie udzielono również następujących pojedynczych wskazań: brak własnego ośrodka szkoleniowego (2); słabe ogrzewanie lokalu, niedostosowanie do potrzeb osób niepełnosprawnych (1); duże koszty związane z utrzymaniem własnej bazy noclegowej (1); zbyt mały lokal na rozszerzanie działań (2); brak podjazdu dla osób niepełnosprawnych (1); opłata za lokal – brak magazynów (1); brak bazy na wysokim poziomie (1). 

1). Analizując aspekt wyposażenia biurowego oraz technicznego organizacji pozarządowych, obok najbardziej dominującej odpowiedzi, jaką były jego braki (30), udzielono następujących pojedynczych wskazań: brak zaplecza technicznego (1) oraz przestarzała baza sprzętowa będąca w większości pozostałością po czasach PRL (1). 
</document>