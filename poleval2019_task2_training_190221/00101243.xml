<?xml version="1.0" encoding="UTF-8"?>
<document id="00101243">
Pierogi <phrase id="310947">ruskie</phrase> 

<phrase id="422505">Pierogi ruskie</phrase> – popularny w <phrase id="50281">Polsce</phrase> i na <phrase id="50282">Ukrainie</phrase> typ pierogów, których nazwa wywodzi się od <phrase id="50283">Rusi Czerwonej</phrase>. Nie należy jej mylić, jak to często jest robione, z <phrase id="50284">Rosją</phrase>, gdzie ten typ pierogów nie jest zbyt dobrze znany. 

Ciasto przygotowuje się z mąki, wody i soli (czasem także jaj), a farsz z masy twarogowo-ziemniaczanej z dodatkiem soli, pieprzu i podsmażonej cebuli. Ciasto rozwałkowuje się do grubości około 2 mm, farsz oblepia się ciastem i gotuje w wodzie. Potrawę podaje się ze skwarkami, smażoną cebulą lub śmietaną. We Lwowie popularne było podawanie pierogów ruskich posypanych kminkiem. 

Niektórzy smakosze szczególnie cenią pierogi ruskie gotowane, a następnie odsmażane. 

Jeszcze w XIX w. pod nazwą pierogi ruskie rozumiano pierogi pieczone, z różnorodnym nadzieniem (także z mięsa, kapusty i grzybów). 
</document>