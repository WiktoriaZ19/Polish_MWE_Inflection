<?xml version="1.0" encoding="UTF-8"?>
<document id="00102108">
Jak wybrać model? 

Dla osób, które nie miały wcześniej styczności z <phrase id="468825">samochodami RC</phrase>, wybór pierwszego modelu jest bardzo trudny. Sprzedawcy zachwalają oferowane przez siebie modele jako najlepsze, dyskusje na forach modelarskich są niezrozumiałe, a trudno zadawać pytania, jeśli nawet nie wiadomo o co pytać. Dlatego w tym krótkim przewodniku chcielibyśmy pomóc wybrać i kupić model w czterech prostych krokach: 

Wskazówka: model czy zabawka? 

Osobom spoza społeczności modelarzy rozróżnienie model czy zabawka wydaje sie często zupełnie niezrozumiałe. W końcu na pierwszy rzut oka wszystkie te autka wyglądają jak zabawki. Wbrew pozorom rozróżnienie to jednak ma sens i należy przy wyborze samochodu zwrócić na to uwagę. Bez wdawania się w szczegóły możemy przyjąć, że zabawki RC nadają się doskonale dla dzieci w wieku do 5 lat. Dla osób starszych musimy już kupić model. 

Jak zatem odróżnić model od zabawki? Proponujemy bardzo prosty sposób - wystarczy sprawdzić, pytając sprzedawcy lub odwiedzając stronę internetową producenta, czy do danego samochodu dostępne są wszystkie części zamienne. Zaznaczamy, nie chodzi tu tylko o opony czy akumulator, lecz o absolutnie wszystkie części. Każdy element podwozia, każda ośka czy zębatka, powinny mieć swój numer katalogowy i być dostępne w sprzedaży. Jeśli tak jest, to mamy do czynienia z modelem, w przeciwnym razie z zabawką. 
</document>