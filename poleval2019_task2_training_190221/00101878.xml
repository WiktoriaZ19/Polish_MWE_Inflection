<?xml version="1.0" encoding="UTF-8"?>
<document id="00101878">
Budowa modelu <phrase id="76244">Axial AX10 Scorpion</phrase> 

Most tylny i przedni 

Rozpoczynamy od budowy tylnego i przedniego mostu. W modelu <phrase id="73717">AX10</phrase> są one takie same, dlatego opiszemy budowę pojedynczego mostu. W praktyce wygodnie jest budować obydwa mosty równocześnie. [1] Zaczynamy od wałka wejściowego dyferencjału (<phrase id="468548">input shaft</phrase>). Przygotowujemy zestaw czterech elementów: <phrase id="468549">wałek <phrase id="76245">AX30405</phrase></phrase> , <phrase id="468550">pin <phrase id="76246">AX30163</phrase></phrase> , <phrase id="468551">zębatkę stożkową <phrase id="76247">AX30292</phrase></phrase> i <phrase id="468552">e-clips</phrase>. 

Składamy wałek wejściowy zgodnie z instrukcją. Następnie w worku z plastikami odnajdujemy kubek dyferencjału AX80002 1 i przygotowujemy kolejny zestaw części dyferencjału: 

[2] Składamy zgodnie z instrukcją i otrzymujemy zablokowany dyferencjał z zębatką pierścieniową oraz wałek wejściowy ze stożkową zębatka atakującą. 

Teraz przygotowujemy dwie półośki, dwa łożyska 10x15x4 oraz dwa łożyska 5x11x4. Odnajdujemy również dołączoną do zestawu tubkę z zielonym smarem. Jest to dość nietypowy smar, ponieważ ma bardzo kleistą konsystencję. 

Zakładamy łożyska, smarujemy końcówki półosiek i wsuwamy je do dyferencjału. Ważne, aby końcówki pewnie weszły w podłużne otwory zielonej blokady dyferencjału. 

[3] Z worka z plastikami dostajemy drzewko oznaczone <phrase id="76249">AX80003</phrase> i odcinamy dwie połówki obudowy dyferencjału: <phrase id="76250">AX80003 1</phrase> i <phrase id="76243">AX80003 2</phrase>. 

W połówkę <phrase id="76251">AX80003 1</phrase> wciskamy dwa łożyska 5x11x4 -jedno od zewnątrz, jedno od wewnątrz. Następnie od wewnątrz wsuwamy wałek wejściowy. Bardzo ważne, aby wcisnąć go do końca, tak aby wycięcie w wałku znalazło się na zewnątrz, około 2mm od obudowy dyferencjału. 

Smarujemy zielonym smarem zębatkę atakująca i zębatkę pierścieniową, po czym umieszczamy dyferencjał wraz z półośkami wewnątrz połówki obudowy tak, aby zębatki atakująca i pierścieniowa zazębiły się, a łożyska przy końcówkach półosiek trafiły w odpowiednie miejsca obudowy. 

Zakładamy drugą połówkę obudowy oraz mocowanie <phrase id="76252">AX80003 3</phrase> i skręcamy czterema śrubami. Dwie z tych śrub maja długość 16mm, a pozostałe dwie 10mm. Dłuższe śruby powinny przechodzić przez obydwie połówki obudowy i wchodzić w mocowanie. 
</document>