<?xml version="1.0" encoding="UTF-8"?>
<document id="00101675">
<phrase id="484586">Wicemarszałek Jerzy Szmajdziński</phrase>: 

Jako ostatni głos zabierze pan poseł Adam Gawęda, <phrase id="484584">Prawo i Sprawiedliwość</phrase>. 

Proszę bardzo. 

Poseł Adam Gawęda: 

Panie Marszałku! Panie Ministrze! Wysoka Izbo! W związku z proponowaną zmianą <phrase id="484587">ustawy o funduszach inwestycyjnych</phrase>, zawartą w druku nr 2681, pozwalającą na dowolność ze strony funduszu do informowania uczestnika w formie papierowej o zmianie stanu posiadania za jego zgodą, kieruję pytanie: Jeżeli dziś właścicielom ponad 5,5 mld zł środków inwestycyjnych w funduszach od pięciu lat nie przekazano żadnych informacji o stanie posiadania, to czy nie istnieje zagrożenie, że środki te zostaną zapomniane przez nich i ich spadkobierców? W jaki sposób rząd zamierza temu zapobiec? Forma elektroniczna przekazywania informacji jest ze wszech miar zasadna i dobra, natomiast powinny być podjęte działania, które zapobiegną ewentualnemu nieprzekazywaniu informacji właścicielom czy spadkobiercom tych środków. Dziękuję bardzo. (Oklaski) 

Wicemarszałek Jerzy Szmajdziński: 

Dziękuję. 

Lista posłów zapisanych do głosu została wyczerpana. 

O zabranie głosu proszę podsekretarza stanu w Ministerstwie Finansów pana Dominika Radziwiłła. 

<phrase id="484588">Podsekretarz Stanu w Ministerstwie Finansów Dominik Radziwiłł</phrase>: 

Panie Marszałku! Wysoka Izbo! Odpowiadając na bardzo konkretne pytania dotyczące bardzo konkretnego projektu ustawy, chciałbym powiedzieć, że jeśli chodzi o kwestię podniesioną przez pana posła Janczyka, to myślę, iż jest to interesujący wniosek i rozważymy możliwość przejrzenia ustaw pod tym kątem. 

Odnośnie do kwestii podniesionych przez panią <phrase id="484589">poseł Streker-Dembińską</phrase>, wydaje się, że we wszystkich pozostałych ustawach dotyczących tego obszaru zostały wprowadzone takie zmiany, gdzie już taka możliwość istnieje. Dokonamy jednak przeglądu i jeżeli rzeczywiście znajdziemy takie braki, to to dostosujemy. Wydaje się jednak, że ta ustawa jest chyba ostatnią regulacją, w której nie zostało to objęte taką możliwością. 

Co do pytania pana posła Gosiewskiego, wydaje się, że ta kwestia została już uregulowana w ustawie, bo według ustawy o funduszach inwestycyjnych fundusze zobowiązane są już do przechowywania nośników przez 5 lat. Dziękuję bardzo. 

Wicemarszałek Jerzy Szmajdziński: 

Dziękuję bardzo panu ministrowi 

Pani <phrase id="484590">poseł sprawozdawca Renata Zaremba</phrase>. 
</document>