<?xml version="1.0" encoding="UTF-8"?>
<document id="00102760">
Na podstawie art. 27 ust. 1 ustawy z dnia 30 czerwca 2005 r. o <phrase id="466592">finansach publicznych</phrase> (Dz. U. z 2005 r. Nr 249, poz. 2104, z późn. zm. ) oraz w związku z § 1 i 2 rozporządzenia <phrase id="466593">Rady Ministrów</phrase> z dnia 31 października 2005 r. w sprawie utworzenia <phrase id="466594">Ministerstwa Gospodarki</phrase> oraz zniesienia <phrase id="466595">Ministerstwa Gospodarki i Pracy</phrase> (Dz. U. Nr 220, poz. 1880), zarządza się, co następuje: 

§ 1 

1. Przy Ministerstwie Gospodarki działa <phrase id="466596">Centrum Informacji Społeczno-Gospodarczej</phrase> pod nazwą " Centrum Informacji Społeczno-Gospodarczej ", zwane dalej " CISG. 

2. CISG jest gospodarstwem pomocniczym Ministerstwa Gospodarki, zwanego dalej " Ministerstwem ". 

3. Siedzibą CISG jest m.st. Warszawa, ul. Żurawia 4a. 

§ 2 

Przedmiotem działalności CISG jest: 

1) obsługa Ministerstwa w zakresie: 

a) udostępniania informacji społeczno-gospodarczej o gospodarce Polski oraz otoczeniu gospodarczym Polski z wykorzystaniem narzędzi informatyki i teleinformatyki w zakresie niezbędnym do prac analityczno-programowych komórek organizacyjnych Ministerstwa; 

b) pozyskiwania informacji o charakterze społeczno-gospodarczym ze źródeł krajowych i zagranicznych niezbędnych do realizacji zadań Ministra Gospodarki w zakresie programowania, analiz i monitoringu rozwoju społeczno-gospodarczego kraju; 

c) prowadzenia prac badawczo-rozwojowych i projektowych w zakresie opracowania i wdrożenia zintegrowanego systemu informacyjnego Ministerstwa, obsługującego procesy programowania i monitoringu rozwoju społeczno-gospodarczego kraju; 

d) utrzymanie w sprawności eksploatacyjnej infrastruktury teleinformatycznej Ministerstwa; 

e) prac zleconych do wykonania przez departamenty Ministerstwa, w tym m.in.: 

- współorganizowanie i prowadzenie szkoleń kadry kierowniczej i pracowników Ministerstwa; - zakup usług, sprzętu i akcesoriów komputerowych oraz oprogramowania i licencji niezbędnych do realizacji projektów informatycznych Ministerstwa i ich utrzymywania; 

2) obsługa informatyczna innych urzędów administracji centralnej w zakresie, o którym mowa w pkt 1 lit. a-d, na warunkach uzgodnionych w oddzielnych umowach; 

3) świadczenie odpłatnych usług informacyjnych w zakresie informacji społeczno-gospodarczej, z wykorzystaniem narzędzi teleinformatyki, na rzecz użytkowników zewnętrznych, w szczególności na rzecz organów władzy i administracji publicznej, krajowych stowarzyszeń społeczno-gospodarczych oraz organizacji międzynarodowych, z zachowaniem przepisów dotyczących ochrony informacji niejawnych; 

4) nieodpłatne udostępnianie informacji zawartych w portalu informacyjnym stworzonym w ramach projektu " <phrase id="466598">Internetowy System Informacji Gospodarczej Insigos</phrase> oparty na bazie <phrase id="466599">Informacji Gospodarczej BINGO</phrase> ". 
</document>