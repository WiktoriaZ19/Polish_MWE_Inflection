<?xml version="1.0" encoding="UTF-8"?>
<document id="00102607">
2. Stosunek pracy z <phrase id="466167">mianowanym pracownikiem naukowym</phrase> ulega rozwiązaniu bez wypowiedzenia: 

1) w razie niezdolności do pracy spowodowanej chorobą, jeżeli okres tej choroby przekracza rok; w szczególnie uzasadnionych przypadkach, po stwierdzeniu przez komisję lekarską poprawy stanu zdrowia i możliwości powrotu do pracy, okres nieobecności w pracy spowodowanej chorobą może być przedłużony ponad rok, nie dłużej jednak niż do dwóch lat; 

2) z końcem roku kalendarzowego, w którym pracownik kończy 70. rok życia; 

3) w razie rażącego niewywiązywania się pracownika z podstawowych obowiązków pracownika naukowego, stwierdzonego w trybie określonym w przepisie art. 35 ust. 5. 

3. Stosunek pracy z mianowanym pracownikiem naukowym może ulec rozwiązaniu w każdym czasie za zgodą stron. 

4. Rozwiązania stosunku pracy z mianowanym pracownikiem naukowym, z zachowaniem 3-miesięcznego okresu wypowiedzenia lub bez wypowiedzenia, dokonuje organ, który dokonał mianowania, na wniosek dyrektora jednostki badawczo-rozwojowej, zaopiniowany przez radę naukową. Art. 38. Stosunek pracy mianowanego pracownika naukowego wygasa bez wypowiedzenia z mocy prawa w razie: 

1) ukarania w <phrase id="466171">trybie dyscyplinarnym</phrase> karą zwolnienia z pracy; 

2) skazania na karę pozbawienia praw publicznych albo <phrase id="466169">prawa wykonywania zawodu</phrase>; 

3) pozbawienia <phrase id="466170">tytułu naukowego</phrase>; 

4) skazania na <phrase id="466172">karę pozbawienia wolności</phrase> - po upływie miesiąca od dnia skazania; Art. 39. Mianowani pracownicy naukowi ponoszą odpowiedzialność dyscyplinarną za rażące naruszenie swych obowiązków lub uchybienie godności pracownika nauki. 

Art. 39a. Postępowanie dyscyplinarne nie może być wszczęte po upływie czterech miesięcy od dnia powzięcia przez właściwy organ jednostki badawczo-rozwojowej wiadomości o popełnieniu czynu uzasadniającego ukaranie dyscyplinarne i po upływie trzech lat od popełnienia tego czynu. Jeżeli jednak czyn stanowi przestępstwo - okres ten nie może być krótszy od okresu przedawnienia tego przestępstwa. Art. 39b. 1. Karami dyscyplinarnymi stosowanymi wobec mianowanych pracowników naukowych są: 

1) upomnienie; 

2) nagana; 

3) nagana z pozbawieniem od roku do trzech lat prawa pełnienia funkcji kierowniczych w jednostkach badawczo-rozwojowych; 
</document>