<?xml version="1.0" encoding="UTF-8"?>
<document id="00101581">
Odpowiadam na pytanie na temat konsultacji i efektów konsultacji. Rzeczywiście przedsiębiorcy i <phrase id="466685">związki przedsiębiorców</phrase> negatywnie zaopiniowały ten projekt, muszę jednak powiedzieć, że szereg szczegółowych przepisów zostało zmienionych po konsultacjach ze środowiskiem przedsiębiorców. Nie będę tutaj wymieniał tych przepisów szczegółowych, ale chciałbym zwrócić uwagę na koszty, ponieważ to była jedna ze spraw, która była poruszana w wielu wypowiedziach i w opiniach związków przedsiębiorców. Tak więc rzeczywiście to rozwiązanie będzie się wiązało z tym, że pewne koszty będą obciążały przedsiębiorców, lecz zakładamy zwiększenie wynagrodzenia, które otrzymują przedsiębiorcy za przekazywanie kwot podatków do urzędów skarbowych i, jak rozumiem, przynajmniej w części zrekompensuje to te zwiększone koszty. Czy urzędy skarbowe mogłyby rozliczać podatników? Panie pośle, myślę, że rzecz jasna można by myśleć o takim rozwiązaniu, ale na pewno nie od przyszłego roku, na pewno to również nie wpłynęłoby wprost na to, że rozliczenia by były prostsze, ponieważ żeby stosować ulgi, podatnik musiałby jednak te informacje do urzędu skarbowego dostarczyć, a więc tego efektu w postaci uniknięcia kontaktu z urzędem skarbowym byśmy nie mieli. 

Myślę, że na wszystkie pytania odpowiedziałem. Dziękuję bardzo. (Oklaski) 

Marszałek: 

Dziękuję. 

Przystępujemy do głosowania. 

Kto z pań i panów posłów jest za przyjęciem wniosku mniejszości, zechce podnieść rękę i nacisnąć przycisk. 

Kto jest przeciw? 

Kto się wstrzymał? 

W głosowaniu udział wzięło 403 posłów. Za oddano 212 głosów, przeciw – 186, 5 osób się wstrzymało. 

Stwierdzam, że <phrase id="54353">Sejm</phrase> wniosek mniejszości odrzucił. 

Przystępujemy do głosowania nad całością projektu ustawy. 

Do zadania pytania zgłosiła się jedna osoba. 

Zamykam listę. 

Pan poseł <phrase id="54369"><phrase id="54359">Adam</phrase> Abramowicz</phrase>. 

Jedna minuta na zadanie pytania. 

<phrase id="466687">Poseł <phrase id="54368"><phrase id="54358">Adam</phrase> Abramowicz</phrase></phrase>: 

Panie Marszałku! Wysoka Izbo! Panie Ministrze… 

Marszałek: 

Przepraszam, panie pośle, moment. 

(Wicemarszałek Jerzy Szmajdziński: <phrase id="54354">Sejm</phrase> przyjął wniosek mniejszości, panie marszałku) 

Ma pan marszałek rację, wniosek został przyjęty. 

Proszę bardzo, panie pośle. 

Poseł Adam Abramowicz: 

Przedstawiając projekt tej ustawy, rząd chce być dobry dla części podatników, ale niestety cudzym kosztem, pomijając fakt, że wprowadzenie nowych przepisów wywoła tylko chaos, a niewiele pomoże podatnikom. Chciałbym zadać pytanie: Dlaczego rząd, przerzucając swoje obowiązki na przedsiębiorców, nie chce godziwie zapłacić za wykonaną przez nich na rzecz rządu pracę, proponując jako wynagrodzenie zupełnie symboliczne pieniądze? Bardzo proszę pana ministra o odpowiedź. (Oklaski) 

(<phrase id="466688">Poseł Elżbieta Radziszewska</phrase>: Rząd nie rozlicza podatników.) 
</document>