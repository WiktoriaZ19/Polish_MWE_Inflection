<?xml version="1.0" encoding="UTF-8"?>
<document id="00101875">
Zmiana zębatki w <phrase id="76241">Rustlerze</phrase> 

W dziale Warsztat prezentujemy teoretyczne aspekty zmiany przełożenia . W tym artykule opiszemy jak zmiana <phrase id="468532">zębatki atakującej</phrase> wygląda w praktyce w elektrycznym <phrase id="76239">Rustlerze</phrase>. 

1. Upewniamy się, że mamy klucze imbusowe pasujące do śrub mocujących starą i nowa zębatkę. Oryginalna zębatka atakująca Rustlera wymaga klucza 1.5mm, który dostarczany jest w zestawie. Piniony innych producentów, np. Robinson Racing, wymagają zazwyczaj klucza 1/16 cala. 

2. Zdejmujemy prawe tylne koło żeby ułatwić sobie dostęp do śrub mocujących osłonę zębatek. Odkręcamy obydwie śruby i zdejmujemy osłonę. 

3. Luzujemy śruby mocujące silnik. Przy okazji warto założyć pod te śruby podkładki, które zabezpieczą mocowanie silnika przed uszkodzeniem przez mocno dociśnięte łby śrub. 

4. Odkręcamy śrubę mocująca zębatkę atakującą. Zdejmujemy starą zębatkę i montujemy w jej miejsce nową. 

5. Przesuwamy silnik tak, żeby zębatka atakująca i odbierająca zazębiły się, a następnie wsuwamy między nie pasek papieru. Dociskamy zębatki do siebie i dokręcamy śruby mocujące silnik. 

6. Obracając zębatką odbierającą wykręcamy papier z pomiędzy zębatek. Powinien wyjść lekko, w postaci harmonijki, ale nie potargany. 

7. Mocujemy z powrotem plastikową osłonę i koło. Cieszymy sie nową zębatką. 
</document>