<?xml version="1.0" encoding="UTF-8"?>
<document id="00102221">
4. Do przejazdu na koszt wojska w przypadku, o którym mowa w ust. 1 pkt 2, żołnierze mają prawo jeden raz w miesiącu. § 4. 1. Przejazd na koszt wojska obejmuje przejazd najkrótszą trasą <phrase id="465920">środkami publicznego transportu zbiorowego kolejowego</phrase> w klasie 2, w <phrase id="465921">pociągach osobowych</phrase>, pospiesznych i ekspresowych, oraz autobusowego w komunikacji zwykłej i przyspieszonej albo łącznie transportem kolejowym i autobusowym, na podstawie <phrase id="465923">biletów jednorazowych</phrase>, z uwzględnieniem posiadanych przez żołnierza uprawnień do ulgowych przejazdów publicznym transportem zbiorowym. 

2. Przejazd na koszt wojska: 

1) obejmuje dopłaty w pociągach objętych dopłatą; 

2) nie obejmuje opłat dodatkowych. 

§ 5. 1. Żołnierz informuje dowódcę jednostki wojskowej, w której pełni służbę, o zamiarze wykorzystania przejazdu na koszt wojska, przez stosowne oświadczenie skierowane drogą służbową, nie później niż w dniu udania się na urlop lub przepustkę jednorazową. 

2. Przejazd na koszt wojska podlega realizacji, na wniosek żołnierza, przez dowódcę jednostki wojskowej, na której zaopatrzeniu finansowym ten żołnierz pozostaje. Realizacja uprawnienia polega na zwrocie kosztów przejazdu poniesionych przez żołnierza, udokumentowanych biletami (rachunkami) załączonymi do wniosku. 

3. Wypłata należności pieniężnych powstałych z tytułu zwrotu kosztów przejazdu poniesionych przez żołnierza następuje w ramach środków zaplanowanych na ten cel, nie później niż w terminie 14 dni od dnia złożenia wniosku przez tego żołnierza. 

4. Żołnierzowi nie zwraca się poniesionych przez niego kosztów przejazdu w przypadku odbycia przejazdu w granicach miejscowości, w której pełni on służbę. 

5. W rozkazie dziennym dowódcy jednostki wojskowej, o którym mowa w ust. 1, ogłasza się fakt wykorzystania przejazdu na koszt wojska, z podaniem miejscowości, do której przejazd był realizowany, i rodzaj środka transportu zbiorowego właściwego do jego odbycia. § 6. Przejazdy na koszt wojska finansuje się z części budżetu państwa, której dysponentem jest <phrase id="465924">Minister Obrony Narodowej</phrase>. 

§ 7. Traci moc <phrase id="80663">rozporządzenie <phrase id="78755">Rady Ministrów</phrase> z dnia 5 listopada 1992 r. w sprawie szczególnych uprawnień żołnierzy i osób spełniających zastępczo obowiązek służby wojskowej oraz członków ich rodzin</phrase> (<phrase id="80665">Dz. U.</phrase> Nr 85, poz. 430, z 1994 r. Nr 82, poz. 376 oraz z 2001 r. Nr 90, poz. 998 i Nr 116, poz. 1238. § 8. Rozporządzenie wchodzi w życie z dniem 1 stycznia 2007 r. 

<phrase id="325035">Prezes Rady Ministrów</phrase>: <phrase id="78756">J. <phrase id="78758">Kaczyński</phrase></phrase> 
</document>