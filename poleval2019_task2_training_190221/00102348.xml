<?xml version="1.0" encoding="UTF-8"?>
<document id="00102348">
Choroba jest rzeczywiście dość paskudna (patrz niemiłe zdjęcie), ale znana od dawna, w żadnym wypadku „tajemnicza”; od dawna wiadomo zresztą, że <phrase id="484656">gronkowiec złocisty</phrase> to w ogóle wyjątkowo wredne bydlę. Choroba czasami faktycznie uśmierca, ale grypa też. W dodatku żadnym z przeczytanych przeze mnie tekstów nie ma mowy o <phrase id="484657">przenoszeniu bakterii drogą płciową</phrase>, w szczególności podczas <phrase id="484659">stosunków homoseksualnych</phrase>. Po co to pisać takie niesprawdzone bajki? Jak się to ma do rzetelności dziennikarskiej? Czy tylko dlatego, że takie wiadomości „przypaszą” katoendeckiej „wierchuszce” gazety i postraszą małokumatych? 

No teksty „naukowe” w dziennikach, bez względu na to, czy są publikowane w „<phrase id="337491">GW</phrase>”, „<phrase id="337492">Rz</phrase>”, czy „<phrase id="337493">Dz</phrase>” są marnej jakości i rzeczywiście zazwyczaj mają zadanie przyciągnąć uwagę sensacyjnym tytułem, natomiast treść zazwyczaj nijaka ma z nauką niewiele wspólnego. 

W prasie często pojawiają się artykuły nt. tzw. „sensacji archeologicznych”. Miałem przyjemność nieraz zetknąć się z osobnikami, którzy twierdzili, że pisują dla dzienników regionalnych. Pominę milczeniem fakt, że zależało im przede wszystkim na tejże sensacji, czytaj: złoto, skarby i inne precjoza, a nie interesowało ich to, co jest celem takich badań, czyli wyjaśnienie, jak żyli ludzie (nie ci z elit – tym zajmuje się historia) w przeszłości. Najgorsze było to, że ci panowie przetwarzali informacji, które im dostarczaliśmy w sposób, który zmieniał ich sens, ale był zgodny z oczekiwaniami redaktorów. 

Czasami, aż się prosi zarządać autoryzacji, bo wymieniają nazwiska „badaczy” i przypisują im wypowiedzi, które mogą być dla takiej osoby kompromitujące. Nie wiem, jak to jest z innymi dziedzinami, zapewne nie lepiej, więc może niech gazety odpuszczą sobie misję nauczania. 

„W dodatku żadnym z przeczytanych przeze mnie tekstów nie ma mowy o przenoszeniu bakterii drogą płciową, w szczególności podczas stosunków homoseksualnych.” 

Bo kiepsko pan szukal. 
</document>