<?xml version="1.0" encoding="UTF-8"?>
<document id="00101377">
<phrase id="55728"><phrase id="55744">Audi</phrase> A3</phrase> 

Audi A3 – jest przedstawicielem aut kompaktowych w ofercie <phrase id="55746">Audi</phrase>. Pojawiając się na rynku w 1996 roku zapoczątkował nowy segment C premium (luksusowych aut kompaktowych). Został zbudowany na płycie podłogowej <phrase id="425354"><phrase id="55747">Volkswagena</phrase> Golfa</phrase>. 

I generacja (1996-2003) 

Auto zostało wprowadzone na rynek w połowie 1996 roku. Na początku dostępne było wyłącznie z nadwoziem 3-drzwiowym. W 1999 do oferty dołączył model 5-drzwiowy. W połowie 2000 roku dokonano modernizacji. Pojemność bagażnika to 350 litrów. W wersji z napędem na obie osie (Quattro) pojemność bagażnika wynosiła zaledwie 270 litrów. Auto oferowano z kilkoma konstrukcjami silników. Miały one jednak różne warianty mocy od 101 KM do 224 KM w silnikach benzynowych i od 90 KM do 130 KM w jednostkach wysokoprężnych. Dla fanów sportowej jazdy przewidziano model <phrase id="55741">S3</phrase> z silnikiem 1.8 T o mocy 224 KM. Wersja <phrase id="55742">S3</phrase> była standardowo wyposażona w napęd na obie osie. S3 zapewniała sportowe osiągi: przyspieszenie 0-100 km/h 6,6 sekundy a prędkość maksymalna to 243 km/h. 

Dostępne silniki 

Jednostki benzynowe: 

* 1.6 101 KM (74kW) 145 Nm 

* 1.6 102 KM (75kW)148 Nm (od roku 2000) (oznaczenie silnika: AEH, AKL, APF) 

* 1.8 125 KM (92kW) 170 Nm (oznaczenie silnika: AGN, APG) 

* 1.8 T 150 KM (110kW) 210 Nm (oznaczenie silnika: AGU, AQA, ARX, ARZ, AUM) 

* 1.8 T 180 KM (132kW) 235 Nm (oznaczenie silnika: AJQ, APP, ARY, AUQ) 

* 1.8 T 209 KM (154kW) 270 Nm (wersja S3) (oznaczenie silnika: AMK, APY) 

* 1.8 T 224 KM (162kW) 280 Nm (wersja S3) (od 2001 roku) (oznaczenie silnika: BAM) 

Jednostki wysokoprężne: 

* 1.9 TDI 90 KM (66kW) 210 Nm (oznaczenie silnika: AGR, ALH) 

* 1.9 TDI 101 KM (74kW) 240 Nm (oznaczenie silnika: AXR, ATD) 

* 1.9 TDI 110 KM (81kW) 235 Nm (oznaczenie silnika: AHF, ASV) 

* 1.9 TDI 130 KM (96kW) 310 Nm (oznaczenie silnika: ASZ) 

II generacja (2003-) 

W 2003 zaprezentowano nowy model A3. Auto zbudowane zostało na nowej płycie podłogowej koncernu <phrase id="55748">Volkswagena</phrase> (PQ35). Tak jak w przypadku poprzedniego modelu auto było dostępne początkowo wyłącznie w wersji trzydrzwiowej. Wersja pięciodrzwiowa została wprowadzona do sprzedaży w 2004 roku i otrzymała nową nazwę <phrase id="55732">Sportback</phrase>. Wersja ta była dłuższa od wersji 3-drzwiowej oraz posiadała większy bagażnik. W 2006 roku do produkcji weszła wersja <phrase id="55733">S3</phrase> z silnikiem 2.0 TFSI o mocy 265 KM i napędem quattro, początkowo tylko jako 3-drzwiowy hatchback. Na początku 2007 roku wolnossący silnik 2.0 FSI został zastąpiony przez turbodoładowaną jednostkę 1.8 TFSI. Natomiast pod koniec tego samego roku, silnik 1.6 FSI został zastąpiony przez 1.4 TFSI. 

W 2008 model <phrase id="55736">A3</phrase> przeszedł facelifting, dodatkowo oferta poszerzyła się o wersję S3 w nadwoziu <phrase id="55735">Sportback</phrase>. 

Cabriolet 

Od jesieni 2007 roku produkowane jest także nowe <phrase id="55737">Audi A3</phrase> w wersji Cabriolet. Jego sprzedaż rozpoczęła się w połowie stycznia 2008 roku. Zgodnie z tradycją marki <phrase id="55751">Audi</phrase> nowy kabriolet ma klasyczny miękki dach zamiast metalowego składanego. Ponadto nowe <phrase id="55738"><phrase id="55750">Audi</phrase> A3 Cabrio</phrase> posiada reflektory wzorowane na niedawno wydanym modelu <phrase id="425358"><phrase id="55752">Audi</phrase> A5</phrase>. Dostępnych jest pięć wariantów silnikowych, w tym trzy silniki benzynowe 1.6 (102 KM), 1.8 TFSI (160 KM) i 2.0 TFSI (200 KM) oraz dwa silniki <phrase id="55753">Diesla</phrase> z 1.9 TDI (105 KM) i 2.0 TDI (140 KM). 

Dostępne silniki 

Jednostki benzynowe: 

* 1,2 TFSI 105 KM (77kW) 

* 1.4 TFSI 125 KM (92kW) 200 Nm 

* 1.6 102KM (75kW) 148Nm 

* 1.6 FSI 115 KM (85kW) 155 Nm 

* 1.8 TFSI 160 KM (118 kW) 250 Nm 

* 2.0 FSI 150 KM (110kW) 200 Nm 

* 2.0 TFSI 200 KM (147kW) 280 Nm 

* 2.0 T 265 KM (195kW) 350 Nm (wersja <phrase id="55740">S3</phrase>) 

* 3.2 250 KM (184kW) 320 Nm 

Jednostki wysokoprężne: 

* 1.9 TDI 105 KM (77kW) 250 Nm 

* 2.0 TDI 140 KM (103kW) 320 Nm 

* 2.0 TDI 170 KM (125kW) 350 Nm 
</document>