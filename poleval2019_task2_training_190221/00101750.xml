<?xml version="1.0" encoding="UTF-8"?>
<document id="00101750">
Trzeba było tak <phrase id="71027">Billowi</phrase> dokładać ? Zemsta nadeszła szybko, choć nie niespodziewanie. Pierwsza rocznica wydania Visty w ręce konsumentów już niedługo, a ja w ramach prezentu postanowiłem sprawić sobie egzemplarz. Już po trzech dniach mam działający system. Wydawałoby się, że po instalacji kilku dystrybucji <phrase id="71030">Linuksa</phrase> na różnych komputerach, instalacja <phrase id="72039">Windowsa</phrase> nie będzie sprawiała większych problemów. Spodziewałem się, że nie będzie się <phrase id="72040">Viście</phrase> podobało, że dysk zarażony jest Linuksem, więc dostała własny. Instalowałem w ciemno, bo program do sprawdzenia, czy komputer spełnia wymagania <phrase id="72048">Visty</phrase>, działa tylko pod <phrase id="72042">Windows</phrase>. 

Po uruchomieniu płyty instalacyjnej, po chwili pojawia się kolorowy ekran i kursor. I nic się nie dzieje. Na ekranie żadnych informacji, najmniejszego choćby " czekaj " (które później za to występuje obficie). Można się domyślać, co się dzieje. <phrase id="72049">Vista</phrase> formatuje dysk z <phrase id="72043">Linuksem</phrase>? Vista próbuje połączyć się z <phrase id="72051">Redmond</phrase> i przesłać tam moje dane osobowe? Vista sprawdza numery seryjne wszystkich podzespołów? Wciąż nic się nie dzieje, akurat dotarł " Lód " <phrase id="72054">Dukaja</phrase> , może zdążę przeczytać, zanim wreszcie system zacznie się instalować? 

Nareszcie - można wybrać dysk dla instalacji. Wybieram, ale " System Windows nie może znaleźć woluminu systemowego spełniającego kryteria instalacji ". Pomaga to, czego się spodziewałem - fizyczne odłączenie dysku linuksowego. Instalator idzie dalej, dochodzi do " kończenia instalacji ", które trwa nieznośnie długo, tak, już wiem, że ważne jest, jak się kończy, byle dziś, resetuje się i się nie włącza. Okazuje się, że reset nie był jednak w planach. Instalacji nie można naprawić ani przywrócić, zaczynam od nowa . " <phrase id="72056">Lód</phrase> " leży i kusi, może zdążę. 

Licencja przewiduje, że pomoc techniczna przysługuje mi od producenta i montera sprzętu. Hmm. To chyba ja. Mam szczęście, trafiłem na kogoś, do kogo dodzwonię się za pierwszym razem i nie będę musiał słuchać przez pół godziny <phrase id="72057">Stinga</phrase> w czasie łączenia z właściwym działem. Rada pierwsza - rekompilacja jądra. Nie? To może wyjść i wejść? Wychodzę i wchodzę od nowa. Nie pomaga. 

Nie pomaga z przyłączonym ponownie dyskiem, nie pomaga z wyjętą kartą <phrase id="72058">wifi</phrase>, nie pomaga z przyłączonym kablem sieciowym (żeby aktualizacje mogły się zaktualizować), nie pomaga z odłączonym w <phrase id="72059">BIOSie</phrase> <phrase id="72060">ethernetem</phrase> (tak niby sugeruje strona producenta płyty głównej). 

Przychodzi czas rozwiązań desperackich, mija już około 8 godzin od rozpoczęcia zabawy, " Lód " się już czyta się, na jakimś forum przeczytało się, że należy zamienić miejscami kości <phrase id="472813">pamięci RAM</phrase>. 
</document>