<?xml version="1.0" encoding="UTF-8"?>
<document id="00103730">
<phrase id="302985">Birma</phrase> a <phrase id="303497">internet</phrase> 

Niezwykle interesujący tekst na temat presji, jaką podczas pokojowych manifestacji mnichów na działania rządzącej <phrase id="302986">Birmą</phrase> junty wywiera <phrase id="303485">internet</phrase>, zamieściło <phrase id="310612">BBC</phrase>. 

Bohaterką artykułu jest <phrase id="469514"><phrase id="303490">Myint</phrase> <phrase id="303492">Myint</phrase> <phrase id="303163">San</phrase></phrase>, mieszkająca obecnie w <phrase id="302990">Tajlandii</phrase> uczestnczka <phrase id="469516">zrywu w <phrase id="302991">Birmie</phrase></phrase> w roku 1988. San porównuje sytuację sprzed 19 lat do obecnych wydarzeń - fala protestów z roku 1988 została zignorowana przez światową opinię publiczną, choć śmierć poniosły wtedy 3 tysiące osób. Obecna rozprawa z domagającymi się demokratycznych zmian mnichami nie jest tak krwawa, jednak naciski na rządzących <phrase id="307933">Birmą</phrase> są nieporównanie silniejsze. San uważa, że dzieje się tak za sprawą <phrase id="303493">internetu</phrase> i telefonów komórkowych - podejmowane przez <phrase id="311264">birmańskie</phrase> władze próby ich blokowania są coraz bardziej efektywne, ale z kraju wciąż wyciekają informacje i zdjęcia. 

Niedawno czytałem nową książkę znakomitego <phrase id="311265">szkockiego</phrase> medioznawcy, <phrase id="302992">Briana McNaira</phrase> - <phrase id="469518">Cultural Chaos</phrase>. McNair koncentruje się w niej na rozwoju globalnej sfery publicznej (przyspieszonym przez wydarzenia 11 września) i podkreśla, że przy wszystkich swoich wadach, zglobalizowane media mają rewolucyjne znaczenie dla dokonujących się na świecie przemian. W tym środowisku to internet jest kluczowym łącznikiem, z którego korzystają inne środki przekazu. I choć globalnej sferze publicznej można zarzucić że jest chaotyczna, to nie ma wątpliwości, że i tak osłabia autorytaryzm. To co dzieje się w Birmie może być tego dowodem. Oczywiście mam świadomość, że w tym stwierdzeniu można dopatrzyć się szukania łatwego alibi - możemy poczuć się troszkę lepiej zakładając, że medium z którego korzystamy pomaga uczestnikom <phrase id="311263">birmańskiego</phrase> zrywu. Mam jednak nadzieję, że jest w tym choć trochę racji. 
</document>