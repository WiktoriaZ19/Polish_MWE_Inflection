<?xml version="1.0" encoding="UTF-8"?>
<document id="00103935">
Co jest przejawem szerszego skrzywienia debaty (i polityki kulturowej), które świetnie zdiagnozował w czasie premiery naszego raportu <phrase id="482761">dr <phrase id="471642"><phrase id="471644">Wojciech</phrase> <phrase id="471643">Machała</phrase></phrase></phrase>, prawnik z <phrase id="471645">UW</phrase>. Mówił o tym, że system prawa autorskiego był dotychczas kształtowany wyłącznie w środowisku „dostawców” treści (innymi słowy pośredników i twórców) – a dziś musi uwzględnić też zdanie „odbiorców” (użytkowników). W tych kategoriach można zrozumieć, na czym polega skandal z doborem partnerów do konsultacji <phrase id="471646">ACTA</phrase> przez <phrase id="471647">MKiDN</phrase>. 

Wkrótce będziemy mieć nagranie ze spotkania, dla mnie najciekawsze była w nim okazja do jednoczesnego pokazania perspektywy, biznesowej, „dostawców” i perspektywy „użytkowników”. Rozmowa pokazała, że te dwie perspektywy są zupełnie inne: te same cyfry pokazując relacje sprzedaży do kopiowania filmów są dla jednych dowodem nieetyczności odbiorców, a dla drugich nieetyczności dostawców. Pokazały też dla mnie autentyczny problem modeli biznesowych, „związanych” formalnościami, koniecznością negocjacji licencji, itd. – które w praktyce przegrywają pod względem aktualności i przystępności z ofertą nieformalną. Przemysł wyraźnie próbuje bronić się kategorią jakości – szczególnie widoczną przy promocji <phrase id="482775">telewizji cyfrowej</phrase>, ale <phrase id="471648">internauci</phrase> (co z kolei od dawna wiadomo ze względu na popularność fatalnego jakościowo formatu <phrase id="471649">mp3</phrase>) rękami, nogami i kopiami głosują na jakość „good enough”). I pod tym względem sieciowa, nieformalna konkurencja w pewnym stopniu jest konkurencją nieuczciwą. Ale jednocześnie biznesowi można zarzucić nie dość odważne eksperymentowanie z nowymi modelami, które już całkiem nieźle są rozpracowane, i które mogą nową sytuację „oswoić”. Głos z sali spytał dlaczego przemysł kopie ściągnięte i obejrzane w Sieci traktuje jako stratę, a nie jako darmową promocję… 

Oswajanie wydaje mi się tu kluczową sprawą. <phrase id="482767"><phrase id="471650">Kamil</phrase> <phrase id="471652">Przełęcki</phrase></phrase> z <phrase id="471654">Agory</phrase> mówił na spotkaniu (słusznie) o konieczności edukacji użytkowników, by lepiej rozumieli kwestie prawne, funkcjonowanie biznesu, itd. Ale chyba trzeba też sprawę odwrócić – biznes (i jest to w jego własnym interesie) musi wyedukować się od użytkowników. Innymi słowy, potrzeba dyskusji. 
</document>