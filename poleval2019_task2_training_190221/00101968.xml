<?xml version="1.0" encoding="UTF-8"?>
<document id="00101968">
<phrase id="76829">Wrocław</phrase>, 18. kwietnia 2014 r. W siódmą rocznicę przyznania <phrase id="74103">Polsce</phrase> i <phrase id="74104">Ukrainie</phrase> organizacji <phrase id="306743">Euro 2012</phrase>, prezydent <phrase id="74106">Wrocławia</phrase> <phrase id="473618"><phrase id="74102">Rafał</phrase> <phrase id="74107">Dutkiewicz</phrase></phrase> wmurował kamień węgielny pod budowę nowego lotniska międzynarodowego. Uroczystość czysto symboliczna, bo chińscy robotnicy od dawna już pracują, betonowe słupy pod tory kolei magnetycznej już stoją, metro też już doprowadzone. Nowe lotnisko na pewno będzie argumentem w walce o organizację <phrase id="310321">MŚ w lekkiej atletyce</phrase> i <phrase id="310322">kongresu futurologicznego</phrase>. Z myślą o tym ostatnim, w miejscu galeriowca powstaje najwyższy budynek w Europie – 750-metrowa <phrase id="76828">Water Tower</phrase>. 

„Jesteśmy optymistami – mówi <phrase id="74113"><phrase id="74114">Paweł</phrase> Romaszkan</phrase>, Dyrektor <phrase id="76831">Biura Promocji <phrase id="74116">Wrocławia</phrase></phrase> – zarówno w w sprawie mistrzostw, jak i kongresu. Doświadczenie w organizacji imprez sportowych mamy niemałe – <phrase id="310325">Euro</phrase>, <phrase id="473619">Final Four Euroligi</phrase>, mecze Ligi Mistrzów. Za przyznaniem <phrase id="74119">Wrocławiowi</phrase> organizacji kongresu lobbują członkowie <phrase id="473620"><phrase id="311180">Europejskiego</phrase> Instytutu Technologicznego</phrase>, który jest jedną z wizytówek miasta i takie poparcie ma kolosalne znaczenie”. Są jednak problemy. Tereny, na których odbyło się Expo wciąż nie mają nowego zastosowania, radzi sobie jedynie hala sportowa. Trzy węzły autostradowe na południu miasta wciąż są zakorkowane, nie pomagają systemy automatycznej nawigacji, ani nowa ośmiopasmowa autostrada równoległa do <phrase id="74120">A4</phrase>. Pięć szybkich połączeń kolejowych z Berlinem na dzień to zdecydowanie za mało, a rząd <phrase id="74121">Niemiec</phrase> wciąż odkłada budowę kolei magnetycznej. Tymczasem odcinek z <phrase id="74123">Wrocławia</phrase> do granicy mógłby powstać w kilka miesięcy. Wyremontowany <phrase id="473621">Stadion Olimpijski</phrase> jest za mały – 40 tysięcy miejsc może nie wystarczyć do przekonania IAAF. Zresztą piłkarze narzekają, że ich obiekt na Maślicach też mógłby być większy. Poszerzona po raz kolejny – tym razem do ul. <phrase id="310328">Piłsudskiego</phrase> – strefa centrum wolnego od samochodów irytuje wielu mieszkańców. 

W związku z tym wciąż nie jest pewne, czy prezydent Dutkiewicz będzie starał się o czwartą kadencję. Tym bardziej, że sprawa przyznania imprez rozstrzygnie się po wyborach. Wiadomo już jednak, że przybył mu poważny konkurent – Japończyk i wrocławianin Toyotaka Ota. 
</document>