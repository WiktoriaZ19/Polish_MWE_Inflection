<?xml version="1.0" encoding="UTF-8"?>
<document id="00101609">
Ojciec był przerażony, ale jedno ponętne wejrzenie panny <phrase id="66430">Cimiento</phrase> przywróciło mu odwagę, poszedł więc rozgościć się w nowym swoim mieszkaniu. Niedługo w nim sam zostawał: <phrase id="467442">pani <phrase id="66431">Cimiento</phrase></phrase> przyszła do niego i powiedziała, że naradziwszy się z bratanicą, postanowiła oddać mu <phrase id="467443">cuarto principal</phrase>, to jest mieszkanie wychodzące na ulicę. Ojciec, który z upodobaniem liczył przechodniów lub dachówki pałacu <phrase id="467444">księcia <phrase id="63556">Alby</phrase></phrase>, z ochotą przystał na zamianę. Proszono go tylko o pozwolenie zostawienia kolorowych atramentów na dawnym miejscu. Ojciec kiwnięciem wyraził swoją zgodę. 

Kociołki stały w środkowym pokoju; panna Cimiento przychodziła, wychodziła, brała farby, nie mówiąc ani słowa, tak że w całym domu panowało jak najgłębsze milczenie. Ojciec nigdy nie był równie szczęśliwy. Tak przeszło osiem dni. Dziewiątego <phrase id="63544">Busqueros</phrase> odwiedził mego ojca i rzekł mu: 

- <phrase id="467447">Senor <phrase id="66437">Avadoro</phrase></phrase>, przychodzę donieść ci o pomyślnym spełnieniu życzeń, o których marzyłeś, ale których dotąd nie odważyłeś się wypowiedzieć. Wzruszyłeś serce panny <phrase id="63545">Cimionto</phrase>, otrzymasz jej rękę; ale musisz wprzódy podpisać ten papier, który ze sobą przynoszę, jeżeli chcesz, ażeby w niedzielę ogłoszono zapowiedzi. 

Ojciec, niesłychanie zdziwiony, chciał odpowiedzieć, ale Busqueros nie dał mu na to czasu i ciągnął dalej: 

- Senor Avadoro, przyszłe twoje małżeństwo dla nikogo nie jest tajemnicą. Cały Madryt o nim tylko mówi. Jeżeli masz zamiar je opóźnić, krewni panny <phrase id="66442">Cimiento</phrase> zbiorą się u mnie, a wtedy przyjdziesz i sam wyłożysz im powody zwłoki. Jest to postępowanie, którego żadnym sposobem nie możesz uniknąć. 

Ojciec osłupiał na myśl, że będzie musiał czynić wyjaśnienia przed całą rodziną, chciał coś powiedzieć, ale <phrase id="467449">don <phrase id="63550">Roque</phrase></phrase> znowu mu przerwał i rzekł: 

- Rozumiem cię doskonale, chcesz upewnić się o twoim szczęściu z ust samej panny <phrase id="63551">Cimiento</phrase>. Oto i ona; zostawiam was samych. 

Panna Cimiento weszła cała zmieszana, nie śmiejąc podnieść oczu na mego ojca; wzięła kilka farb i zaczęła je mieszać w milczeniu. Bojaźliwość jej podniosła odwagę w <phrase id="467450">don <phrase id="66448">Filipie</phrase></phrase>, utkwił w niej oczy i nic mógł ich oderwać. Tym razem zupełnie innym wzrokiem na nią patrzył. 
</document>