<?xml version="1.0" encoding="UTF-8"?>
<document id="00102115">
Budowa <phrase id="468857">modelu <phrase id="293680"><phrase id="290884">Axial</phrase> AX10 Scorpion</phrase></phrase> 

Zawieszenie 

[6 -7] Budowę zawieszenia zaczynamy od drążków. Z drzewka AX80005 odcinamy cztery końcówki 1 (proste) i cztery końcówki 2 (wygięte). Śruby 'robaczki' <phrase id="293683">AXA186</phrase> mają na jednym końcu wejście imbusowe – korzystając z niego wkręcamy je w plastikowe końcówki. Należy to robić bardzo ostrożnie, ponieważ łatwo jest przewiercić śrubą końcówkę na wylot. 

Wkręcamy końcówki w aluminiowe, zielone drążki. Ważne, aby otwory końcówek znalazły się w jednej płaszczyźnie, Dodatkowo, dostosowując minimalnie głębokość wkręcenia 'robaczka' w końcówkę, możemy ustawić w tej samej płaszczyźnie logo na drążku. Ten ostatni zabieg nie ma wpływu na nic, prócz wyglądy modelu. Po upewnieniu się, że końcówki po wkręceniu układają się właściwie, należy wykręcić je i wkręcić ponownie na kleju do śrub, dostarczonym do zestawu. Teraz wciskamy w otwory końcówek kule, zwracając uwagę, aby kołnierz kuli znalazł się po właściwej stronie, zgodnie z rysunkami w instrukcji. 

[8] W analogiczny sposób składamy dwa komplety skośnych drążków. 

[9] Montujemy przeguby <phrase id="468858">wału napędowego</phrase>. 

[10] Przygotowujemy obudowy amortyzatorów. Małe, czerwone, gumowe o-ringi wchodzące w obudowy, należy pokryć sporą ilością dowolnego smaru silikonowego, aby nie zostały uszkodzone, kiedy będziemy wsuwać ośkę tłoka w obudowę. 

[11] Składamy obudowy i tłoki, a następnie ostrożnie wsuwamy ośki tłoków w obudowy, po czym zalewamy amortyzatory olejem. Przygotowujemy kapturki amortyzatorów montujący w nich duże o-ringi. 

[12] Pozbywamy się bąbelków powietrza z amortyzatorów, a następnie zakręcamy kapturki. W chwili zakręcania tłok powinien znajdować się w dolnym położeniu, a amortyzator powinien być zalany olejem do pełna. Przy zakręcaniu ewentualny nadmiar oleju wyleje się na zewnątrz. Kończymy budowę amortyzatorów zakładając kołnierze, sprężyny i wciskając kule w końcówki. 

[13 -14] W kolejnym kroku drążki zawieszenia, amortyzatory i końcówki wału montujemy do mostów. Wszystkie połączenia kulowe po zamontowaniu muszą chodzić lekko i bez oporu. 
</document>