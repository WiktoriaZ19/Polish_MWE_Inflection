<?xml version="1.0" encoding="UTF-8"?>
<document id="00102603">
6. Okres używalności <phrase id="466133">wizerunku orła</phrase>, dystynkcji i znaków identyfikacyjnych jest równy okresowi używalności <phrase id="466134">przedmiotów umundurowania</phrase>, do których zostały wydane, z wyjątkiem identyfikatora osobistego wydawanego jednorazowo. § 17. 1. Strażakowi można wydać przedmioty umundurowania, odzieży specjalnej, ekwipunku osobistego oraz dystynkcje przed upływem okresu ich używalności w przypadkach utraty przedmiotu lub utraty jego wartości użytkowej. 

2. W przypadkach utraty przedmiotu lub utraty jego wartości użytkowej, powstałych w związku z wykonywaniem <phrase id="466135">obowiązków służbowych</phrase> z przyczyn niezależnych od strażaka, wydaje się nieodpłatnie nowy przedmiot. 

3. W przypadkach utraty przedmiotu umundurowania lub utraty jego wartości użytkowej powstałych z winy strażaka wydaje się na jego wniosek nowy przedmiot, jednakże jest on obowiązany zwrócić równowartość utraconego przedmiotu. 

4. W przypadku wydalenia ze służby strażak jest obowiązany uiścić równowartość przedmiotów umundurowania za czas do końca okresu ich używalności według aktualnych tabel kalkulacyjnych równoważnika pieniężnego w zamian za umundurowanie, określonych w odrębnych przepisach. § 18. Strażakowi korzystającemu z urlopu bezpłatnego lub wychowawczego trwającego powyżej 6 miesięcy oraz zawieszonemu w czynnościach służbowych przedłuża się okres używalności przedmiotów umundurowania, <phrase id="466139">odzieży specjalnej</phrase> i ekwipunku osobistego o czas urlopu lub zawieszenia. § 19. 1. Strażak jest obowiązany zwrócić przedmioty odzieży specjalnej i ekwipunku osobistego niebędące przedmiotami osobistego użytku: 

1) w przypadku ich zużycia; 

2) w przypadku <phrase id="466140">zwolnienia ze służby</phrase>; 

3) po upływie okresu ich używalności. 

2. Za niezwrócone przedmioty, o których mowa w ust. 1, strażak jest obowiązany uiścić równowartość według cen detalicznych obowiązujących w dniu rozliczenia za czas do końca okresu używalności przedmiotów. § 20. 1. Strażaka w służbie stałej lub przygotowawczej przenosi się do służby w innej jednostce organizacyjnej <phrase id="71732">Państwowej Straży Pożarnej</phrase> wraz z posiadanymi przedmiotami umundurowania, odzieży specjalnej i ekwipunku osobistego. 

2. Jednostki organizacyjne <phrase id="466141">Państwowej Straży Pożarnej</phrase>, pomiędzy którymi następuje przeniesienie strażaka, rozliczają między sobą niezamortyzowaną wartość przedmiotów odzieży specjalnej i ekwipunku osobistego, za czas do końca okresu używalności, a w przypadku przeniesienia strażaka w służbie przygotowawczej, także umundurowania. 

3. Strażak w służbie przygotowawczej w przypadku zwolnienia ze służby jest obowiązany zwrócić przedmioty umundurowania niebędące przedmiotami osobistego użytku. Za niezwrócone przedmioty strażaka rozlicza się według zasad, o których mowa w § 17 ust. 4. 

4. Przepisów ust. 2 i 3 oraz § 19 nie stosuje się w przypadku śmierci strażaka. 
</document>