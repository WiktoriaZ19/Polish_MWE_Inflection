<?xml version="1.0" encoding="UTF-8"?>
<document id="00100637">
W imię <phrase id="420504"><phrase id="309897">Boga</phrase> Litościwego</phrase> i Miłosiernego. 

1. H. M. Przysięgam na księgę oczywistości. 

2. Zesłałem ją tobie, podczas błogosławionej nocy, dla nauki śmiertelnych. 

3. Tejże samej nocy mądrość przedwieczna wyrokuje o wszystkiem. 

4. Posyłam rzeczywiście Proroków. 

5. Dostojność ta jest łaską nieba; <phrase id="309898">Bóg</phrase> wszystko widzi i rozumie. 

6. On jest Panem nieba i ziemi; On rozkazuje w przepaściach przestrzeni. Wierzcie w Jego potęgę! 

7. <phrase id="309900">Bóg</phrase> jedyny daje śmierć i życie, bo jest <phrase id="309901">Bogiem</phrase> waszym, <phrase id="309902">Bogiem</phrase> ojców waszych. 

8. Niewierni błąkają się w odmęcie wątpliwości, najgrawając się z naszej nauki. 

9. Ty ich uważać będziesz kiedy ciemna opona dymu pokryje niebo. 

10. Oni nią będą otoczeni i to będzie straszliwa kara. 

11. Panie! zawołają, uwolnij nas od tej kary, my trzymamy się wiary. 

12. Mieliż ją wtenczas kiedy prawdziwy posłaniec nauczał ich. 

13. Oni się od niego odłączyli mówiąc: Temu człowiekowi kazano mówić, a szatan daje mu natchnienie. 

14. Jeżeli złagodzę srogość kar moich, oni powrócą do niedowiarstwa. 

15. W dniu onym kiedy sprawiedliwość moja w całej obszerności będzie wypełniać się, ukarzę ich srogo za tę pogardę. 

16. Naród <phrase id="40905">Egipcjan</phrase> doświadczy kary niebieskiej, bo posyłałem do nich czcigodnego Proroka. 

17. <phrase id="420509">Słudzy Boga</phrase>! zawołał on, bądźcie mi posłuszni, bo jestem Apostołem prawdy, 

18. Nie powstawajcie przeciw <phrase id="309905">Najwyższemu</phrase>. O mojem posłaniu świadczą cuda. 

19. Przedwieczny mną opiekuje się i będzie mnie bronić od waszych napaści. 

20. Jeżeli nie wierzycie, oddalcie się odemnie. 

21. On (Mojżesz) wzywał <phrase id="309909">Pana</phrase> przeciw bezbożnemu narodowi. 

22. Wyprowadź Izraelitów rzekł mu <phrase id="309910">Bóg</phrase>, niech waszą ucieczkę noc ukrywa. Egipcjanie będą za wami gonić. 

23. Zostaw głębinę morska otworzoną, a wojsko nieprzyjacielskie pogrążone w niej zostanie. 

24. Beż ogrodów i źródeł opuścili. 

25. Ileż zboża i przepysznych mieszkań. 

26. Ileż miejsc rozkosznych utracili, gdzie przepędzali dnie rozkoszne. 

27. Dałem je w dziedzictwo obcemu narodowi. 

28. Ani niebo, ani ziemia nie żałowały ich; kara nie zestala odłożona. 

29. Uwolniłem dzieci Izraela od haniebnej niewoli. 

30. Uwolniłem ich od jarzma tyranji Faraona, dumnego i bezbożnego władcy. 
</document>