<?xml version="1.0" encoding="UTF-8"?>
<document id="00103556">
Jenny 

Jeszcze niedawno sikoreczka a teraz wrona? 

<phrase id="474507">Prof. Berth</phrase> 

Sikoreczka? 

Nie przypominam sobie. 

Ma pani ogień? 

Jenny sięga po zapalniczkę. 

Prof. Berth 

Z papierosem w ustach 

Przepraszam, ale ja jestem nieuprzejmy!... 

Może pani? 

Częstuje papierosem. 

Jenny 

Nie, dziękuję, mam swoje. 

Prof. Berth 

No to już! 

Jenny 

Co już? 

Prof.Berth 

Zakurzymy razem. 

Jenny 

Chwilę broni się, aż w końcu: 

Jeśli pan nalega, chętnie... 

Jenny kaszle. 

Prof. Berth 

Co tam? - z młodej piersi się wyrwało? 

Palą razem, tymczasem Dr Ollock i Kate przygotowują się do wieczornego obchodu. 

Kate 

Robi herbatę. Zanim zaleje torebkę, Ollock wyjmuje ją, rozdziera i wysypuje zawartość do kubka a papierek wyrzuca. W trakcie: 

Wie pan, mój chłopak, ta męska, szowinistyczna kreatura, on tak samo- przy garach, to jakby miał rączki sparaliżowane. 

Głupiej wody sam nie ugotuje. 

A jak w tej wodzie są jeszcze jajka, to eksplozja na 100 procent. 

Myśli pan, że to jakiś defekt mózgu, czy co? 

Dr Olock 

Dawno się znacie? 

Kate 

Miesiąc, prawie dwa. 

Dr Olock 

Sporo już o nim wiesz, Kate. 

Kate 

Podaje herbatę 

Smacznego. 

I na zdrowie. 

To jak - pogadał pan? 

Dr Ollock 

Ty co, pamiętnik piszesz? 

Kate potakuje. 

Kate 

W moim pamiętniczku, wie pan... 

Dr Ollock 

Wiórki herbaty przeszkadzają mu w piciu: 

Co ty mi tu z tym twoim pamiętnikiem? 

Idzie do zlewu i wylewa herbatę: 

Do cholery, Berth zawsze wysypywał herbatę z torebek, bo niby ten papier…rakotwórczy. 

A ja jak ten idiota! 

Myje kubek, załącza wodę w czajniku, wrzuca torebkę z herbatą do kubka. 

Kate 

Wie pan, że on mi się oświadczył? 

Wszystko mu wybaczyłam. 

Dr Ollock 

Berth? 

Kate. 

No, co pan? Mój chłopak. 

To znaczy prawie się oświadczył. 

Opowiadaliśmy sobie jak to będzie. 

Dr Ollock 

Wzruszające. 

Kate 

Morze będzie szumiało, złoty pierścionek, złoty piasek, my na plaży, bukiety róż, mewy w oddali kwilą... 

Dr Ollock 

Mewy? Kwilą? 

Kate 

Ale on tylko opowiada, a ja nie mogę się doczekać aż ta..ta... 

Dr Ollock 

Męska, szowinistyczna kreatura? 

Kate 

No co pan! Jak pan może! 

Płacząc 

Ja go nienawidzę, tą.... 

Dr Ollock 

Bierze plik badań 

Czas na obchód. Chodźmy, Kate. 

Idą w stronę sali nr 2, gdzie Prof. Berth i Jenny palą papierosy. 
</document>