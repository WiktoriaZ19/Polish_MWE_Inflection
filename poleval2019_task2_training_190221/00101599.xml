<?xml version="1.0" encoding="UTF-8"?>
<document id="00101599">
Przyszło mi na myśl, że ostatecznie dla <phrase id="66404">Tota</phrase> taka przegrana istotnie nic nie znaczyła. A dobrze byłoby, gdyby choć w taki sposób został ukarany za swą zarozumiałość. No i za tę głupią <phrase id="66405">Muszkę</phrase>. Jednak po dłuższym zastanowieniu doszłam do przekonania, że czułabym do siebie wstręt, gdybym wzięła udział w tej machinacji. Stryjowi powiedziałam oczywiście, że się zgadzam. Miałam już pomysł zaaranżowania tej sprawy w inny sposób. 

Zaraz po wyjściu stryja zatelefonowałam do owego Tonnora. Przyznam się, że serce mi mocno biło, gdy czekałam, aż się odezwie. Nigdy nie dzwoniłam do nieznajomych mężczyzn tego typu. W tej chwili postanowiłam sobie, że zachowam wszystkie środki ostrożności. W domu zostawię list z jego adresem i z poleceniem, by mnie tam szukano, jeżeli nie wrócę do określonej godziny, a do torebki wezmę rewolwer <phrase id="63443">Jacka</phrase>. 

W słuchawce odezwał się niski głos męski. Zapytałam, czy mówię z panem <phrase id="63446"><phrase id="63444">Robertem</phrase> Tonnorem</phrase>, a gdy potwierdził, powiedziałam: 

– Proszę pana, nie podam panu swego nazwiska, bo nie ma ono dla pana żadnego znaczenia i pragnęłabym je zachować w tajemnicy. Ale muszę widzieć się z panem. Mam do pana interes, interes dość ważny, zapewniam pana, by poświęcił pan mu kilka chwil czasu. Czy mógłby mnie pan przyjąć, powiedzmy, jutro w godzinach rannych? 

Był widocznie zaskoczony, gdyż odpowiedział: 

– A czy ja mam przyjemność panią znać? 

– Nie, proszę pana. 

– Może z widzenia?... 

– Nigdy pana nie widziałam. 

– Więc jakiego rodzaju może pani mieć interes do mnie? Bo uprzedzam z góry, że jeżeli to ma być odkurzacz, krawaty czy patentowana maszynka do golenia – to wszystko już posiadam. 

Omal nie zaśmiałam się i powiedziałam mu, że to nie ma nic wspólnego z pieniędzmi. Wówczas on zamyślił się i oświadczył, że jutro nie dysponuje czasem. Natomiast może mnie przyjąć dzisiaj o ósmej. 

Nie miałam wyboru, ponieważ zaś chciałam sprawę tej biednej <phrase id="66410">Halszki</phrase> załatwić jak najprędzej – zgodziłam się. 

Ubrałam się w <phrase id="467378">czarną suknię</phrase> i nie wzięłam żadnej biżuterii (po takim człowieku wszystkiego przecież można się spodziewać). Włożyłam tylko obrączkę i mały <phrase id="467377">sznur pereł</phrase>. Perły ostatnio wchodzą znów w modę. Napisałam list, znalazłam w szufladzie rewolwer <phrase id="66411">Jacka</phrase>, przeżegnałam się i wyszłam. 

<phrase id="310073">Bóg</phrase> wie, co mnie może spotkać. 
</document>