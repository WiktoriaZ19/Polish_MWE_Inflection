<?xml version="1.0" encoding="UTF-8"?>
<document id="00101544">
W celu ułatwienia zmian i stabilizacji redakcji, wprowadzimy w lutym system zgłaszania propozycji tytułów artykułów oraz system głosowania na zgłoszone propozycje. Jest to chyba najlepszy możliwy sposób na publikację najciekawszych, a przede wszystkim pożądanych treści. Mamy być w końcu <phrase id="356851">medium społecznościowym</phrase>, więc społeczność powinna mieć swój głos przy tworzeniu magazynu. 

Nietrudno zauważyć, że pomimo zmiany formatu, nadal wyświetlamy pewne reklamy. W większości są to reklamy zaprzyjaźnionych miejsc w sieci i polegają na wzajemnej promocji. Wyjątkiem jest reklama naszego dostawcy usługi hostingowej, która trafia do Was w zamian za udostępnienie nam serwera z którego możecie pobierać <phrase id="356854">Miesięcznik Komputerowy</phrase>. Jeżeli ktoś jest zainteresowany opublikowaniem swojej reklamy na stronach <phrase id="64975">Miesięcznika Komputerowego</phrase>, to proszę o kontakt. Nie jest to <phrase id="356855">usługa płatna</phrase> – polega na barterze usług. 

Na końcu magazynu znajdziecie dwa nowe, ciekawe działy. 

Pierwszy z nich ma za zadanie rozerwać Was po przebrnięciu przez cały numer (mam nadzieję, ze nie będzie to wiązało się z katuszami), zaś drugi to lista polecanych przez nas (i przez Was) blogów o tematyce powiązanej z tematyką <phrase id="64976">Miesięcznika Komputerowego</phrase>. 

Pozdrawiam, dziękuję za to, że jesteście z nami, mam nadzieję, że będziecie z nami dalej i zachęcam do zapoznania się z #6. 
</document>