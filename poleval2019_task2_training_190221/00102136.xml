<?xml version="1.0" encoding="UTF-8"?>
<document id="00102136">
W drugim eksperymencie odwrócono elektrody w taki sposób aby stymulacja pobudzała <phrase id="467913">korę przedczołową</phrase>. Metoda zwana „anodalną” w porównaniu do grupy „pozornej” w żaden sposób nie ulepszyła umiejętności kłamania uczestników. Dodatkowo przeprowadzono popularny „Test <phrase id="80500">Stroopa</phrase>” który polega na określeniu jakim kolorem czcionki zostało napisane słowo (np. czerwony). Wynik grupy „pozornej” oraz „katodalnej” nie różniły się między sobą, co oznacza że osłabienie aktywności kory przedczołowej nie miało wpływu na rozwiązywanie złożonych zadań poznawczych, a tylko i wyłącznie na umiejętność oszukiwania. 

Dlaczego hamowanie aktywności kory przedczołowej okazało się tak skutecznym narzędziem ulepszającym kłamstwo? Jedna z hipotez zakłada, że w momencie w którym zamierzamy oszukać drugą osobę, odzywa się głos sumienia czyli kora przedczołowa, odpowiedzialna za racjonalne i moralne myślenie. Tym samym jej osłabienie tłumi lub wręcz zagłusza rodzący się dylemat moralny. Bez głosu szepczącego: tak niewolno, to niemoralne, nasze zdolności oszukiwania, kantowania i kłamania zdają się rozkwitać. 

Znajduje to potwierdzenie w badaniach nad patologicznymi kłamcami. Odkryto, że kora przedczołowa tych osób, jest uboższa w ilość istoty szarej. Dodatkowo gdy kłamią, nie przejawiają żadnych reakcji skórno – galwanicznych (np. większa potliwość). 

Jeżeli na tym etapie rozwoju, neuronauka jest w stanie wykazać, że nasza moralność i oszukiwanie może być modulowane za pomocą nieinwazyjnej stymulacji odpowiednich obszarów mózgu, rodzi się niewątpliwie bardzo ważne pytanie. Jak to odkrycie koresponduje z poczuciem osobistej odpowiedzialności i koncepcją neuroetyki? – pytają autorzy. 
</document>