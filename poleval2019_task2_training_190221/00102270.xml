<?xml version="1.0" encoding="UTF-8"?>
<document id="00102270">
<phrase id="473733">Stoiska rybne</phrase> zajmują w hiszpańskich sklepach i <phrase id="473734">halach targowych</phrase> powierzchnię większą nawet niż wszechobecne przed świętami szynki (tych zresztą zawsze pełno) i turrony . Bez <phrase id="310718">Wikipedii</phrase> ciężko byłoby się zorientować, co też takiego właśnie wrzuciliśmy na patelnię. Kolejny subiektywny przegląd. 

Morszczuk. Tak właśnie, poczciwy morszczuk, składnik kostki rybnej z mintaja, król mrożonek. Gdybym zawczasu wiedział, że zamawiam w restauracji morszczuka, to bym go na pewno nie zamówił. Tymczasem morszczuk po baskijsku - kawał fantastycznej duszonej ryby, w potrawce z owoców morza, szparagów i z gotowanym jajkiem. Kawał, bo morszczuk w <phrase id="283499">Hiszpanii</phrase> to wielka ryba, nie wiem dokładnie, skąd się biorą liliputy w polskich sklepach, może się kurczą przy mrożeniu? Miecznik, o którym już było . Nie tylko w czarnym ryżu smakuje doskonale. Świeża ryba. Filety z sardynek, całe makrele (sprawiane w sklepie na poczekaniu), labraksy, rekiny... Wszystko prosto z morza (lub oceanu, <phrase id="283500">Hiszpania</phrase> szczęśliwie ma dostęp do <phrase id="283508">Morza Śródziemnego</phrase> i <phrase id="283507">Atlantyku</phrase>), z etykietką oznaczającą kraj pochodzenia (i czasem także port połowu). Jeśli coś jest rozmrożone (niektóre owoce morza), to jest to też opisane. Mojama, czyli solony, a następnie suszony tuńczyk, jamón serrano wśród ryb, może przez to, że trzeba też kroić w przezroczyste niemal plasterki. Po co tyle tuńczyków pakuje się do puszek? Zupa rybna, a właściwie zupa z owoców morza. Niby nic prostszego - na oko woda, szafran, czosnek, pomidory i owoce morza. Ale jak to zrobić - kalmary i ośmiornice idealnie miękkie, mule otwarte... 
</document>