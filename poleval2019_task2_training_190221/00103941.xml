<?xml version="1.0" encoding="UTF-8"?>
<document id="00103941">
Wszyscy wiemy, że zostawiamy za sobą miliony elektronicznych śladów wtłaczanych i gromadzonych gdzieś w czeluściach setek tysięcy serwerowni na całym świecie. Wpisy na blogach i forach, <phrase id="471711">twiterze</phrase>, komentarze pod artykułami, zakupy w sklepach <phrase id="471712">internetowych</phrase>, upload zdjęć, udział w portalach społecznościowych to tylko ułamek z pozostawianych przez nas cyfrowych odcisków palców. 

Treść to nie wszystko. Nie mniej istotne czynniki to: częstotliwość używania poszczególnych mediów, ilość posiadanych znajomych – gęstość siatki interakcyjnej i systematyczność używania jej oraz (co pewnie wielu się nie spodoba?) zmiany naszej lokalizacji ustalane dzięki telefonom komórkowym. Świadomość gromadzenia przez ?operatorów? tego typu danych powszednieje. Ale czy zastanawialiśmy się, co będzie, gdy ktoś z tych danych wyprowadzi uniwersalne wzory na ludzkie zachowania? <phrase id="471713">Watts</phrase> i <phrase id="471714">Salganik</phrase> zmęczeni niemożnością przetestowania rosnącej liczby teorii socjologicznych stwierdzili, że najwyższa pora to zmienić, a technologia, która to umożliwia jest w zasięgu ręki (patrz wyżej). Stworzyli więc projekt <phrase id="471717">www</phrase> o nazwie <phrase id="482812">Music Lab</phrase>, który pokazał jak duży wpływ na nasze wybory mają inni ludzie. Wystarczyło grupie stosunkowo niezależnie oceniającej muzykę podsunąć sztucznie skonstruowane oceny, aby znacząco zmienić ich wynik. Niby nic niezwykłego, ale postać rzeczy zmienia fakt, że w eksperymencie wzięło udział ponad 14.000 osób! Badacze zaś zamiast użyć klasycznej nazwy grup badawczych woleli poszczególne elementy próby nazwać światami społecznymi. Z kolei Barábasi woli badać zachowania korzystając z danych pozatreściowych – takich jak współrzędne telefonu komórkowego. Można się pokusić o nowe rozumienie podziału nauk społecznych na jakościowe i ilościowe. Pojęcie eksploracji jakościowych odnosiłoby się do badań zawartości, jaki tworzą badani z pomocą nowych mediów (tak jak to robi <phrase id="471719">Watts</phrase>), zaś pojęcie badań ilościowych odnosiłoby się do przetwarzania wszystkich innych danych generowanych przez infrastrukturę (tak jak to robi). 

Nauki społeczne rozwijały badania empiryczne, ilościowe i jakościowe, gromadziły dane o ludzkich zachowaniach i interakcjach, aby weryfikować swe teorie, ale dochodziły do ustaleń raczej pewnych wzorców niż praw. 
</document>