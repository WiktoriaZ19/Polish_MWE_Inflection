<?xml version="1.0" encoding="UTF-8"?>
<document id="00101952">
Niewybaczalnym błędem byłoby pominięcie bogatej gatunkowo ichtiofauny na terenie stawów. Skupiają się tam bardzo rzadkie w naszym kraju gatunki takie jak: <phrase id="473568">kiełb białopłetwy</phrase> (Gobio albipinnatus) czy <phrase id="473569">koza złota</phrase> (Cobitis aurata) . Na masową skalę (90% całej produkcji na tych terenach) hoduje się karpia (Cyprinus carpio) , który jest szanowany ze względu na <phrase id="473571">ekologiczną hodowlę</phrase> nie tylko w <phrase id="73998">Polsce</phrase>, ale i w <phrase id="73997">Europie</phrase>. W stawach hodowany jest także lin (Tinca tinca) , sandacz (Stizostedion lucioperca) czy szczupak (Esox Lucius) . Ciekawostką jest występowanie <phrase id="473575">pstrąga potokowego</phrase> (Salmo trutta fario) w górnej części <phrase id="473576">rzeki <phrase id="74000">Sąsiecznicy</phrase></phrase>. Oprócz ptaków i ryb występują tam także cenne gatunki ssaków (których jest ponad 50): m.in. gacek szary (Plecotus austriacus) , nocek wąsatek (Myotis mystacinus) , sarna (Capreolus capreolus) , daniel (Dama dama) , piżmak (Ondatra zibethicus) , wydra (Lutrinae) , a nawet jenot (Nyctereutes procyonoides) czy norka amerykańska (Neovison vison) . Z herpetofauny możemy wyróżnić m.in.: rzekotkę drzewną (Hyla arboreta) , traszkę zwyczajną (Lissotriton vulgaris) , traszkę grzebieniastą (Triturus cristatus) , żabę moczarową (Rana arvalis) , padalca (Anguis fragilis) czy żmiję zygzakowatą (Vipera berus) . 

Czy na ptaki, czy na ssaki warto tam pojechać, zobaczyć – byle z bezpiecznej odległości – i sfotografować. W tym celu właśnie powstały ścieżki i punkty obserwatorskie, aby tereny nie były dewastowane przez skrywających się potajemnie i płoszących zwierzaki pseudo-obserwatorów. Dostosujmy się zatem do przepisów wybierając się na teren <phrase id="473577">Parku Krajobrazowego Doliny <phrase id="76320">Baryczy</phrase></phrase>. Obszar jak każdy naturalny jest zagrożony zanikiem i wyginięciem, przez ostatnie lata wiele gatunków ptaków straciło status lęgowych, a ssaki takie jak daniele (Dama dama) czy sarny (Capreolus capreolus) są co raz częściej kłusowane, a dzik (Sus strofa) , sarna (Capreolus capreolus), jeleń (Cervus elaphus) – eliminowane przez myśliwych w ramach " kontroli " nad populacją. Inne uciekają od zbliżających się zabudowań w poszukiwaniu jedzenia. Warto przyczynić się do zadbania o nasze najbardziej cenne tereny, a takimi niewątpliwie są rezerwaty w <phrase id="309814">Parku Krajobrazowym Doliny <phrase id="76322">Baryczy</phrase></phrase>. 
</document>