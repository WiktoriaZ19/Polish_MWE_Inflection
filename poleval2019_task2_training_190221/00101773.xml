<?xml version="1.0" encoding="UTF-8"?>
<document id="00101773">
Bardzo chciałam wziąć udział w " <phrase id="473006">Cytrusowym Tygodniu</phrase> ", ale oczywiście, byłam nadal tak osłabiona że ledwo się mogłam ruszać, o gotowaniu, pieczeniu, i jeszcze mniej o blogowaniu nie było mowy :p Ale przynajmniej jeden przepis na cytrusy podam, mimo że na udział w akcji za późno, to i tak " poakcjowo " bez udziału też można. 

Ta lemoniada zawsze przypomina mi bajkę <phrase id="71304">Perraulta</phrase> , nie pamiętam która to była, ale występowały tam krasnoludki które mieszkały pod korzeniami drzew, i tam właśnie pichciły i gotowały, i między innymi robiły pyszną lemoniadę. I o tych bąbelkach w lemoniadzie ja najlepiej zapamiętałam z całej tej bajki :o) (zdjęcia mam tylko gdy mi się udaje ucelować w czas i słońce, bez słońca i bez czasu zdjęcia " wychodzą " takie że :p) <phrase id="473012">Złocista lemoniada</phrase> Składniki (na około 1 litr napoju): 1 litr wody mineralnej albo gazowanej (można też normalną przegotowaną zimną wodę) 3-4 duże łyżki stołowe syropu z agawy (albo więcej, do smaku) 3-4 duże łyżki stołowe świeżego soku z cytryny (bez miąższu i pestek) Wyciskamy sok cytrynowy, odcedzamy miąższ i pestki, mieszamy z syropem z agawy, zalewamy wodą mineralną albo gazowaną. Mieszamy, sprawdzamy czy nam odpowiada, w razie czego dodajemy więcej syropu lub cytryny. Trzyma się w lodówce przez około tydzień. Co prawda lemoniada nie brzmi jak przepis na zimę, ale tak naprawdę to u nas czasem kaloryfery w zimie są tak mocno rozgrzane, że jest aż za ciepło. A regulować nie ma jak, najwyżej całkowicie wyłączyć, a to nawet czasem nie pomaga i dalej grzeje :p Więc często zdarza się że marzę o chłodnych napojach, a szczególnie lemoniadzie " jak z bajki " :) 
</document>