<?xml version="1.0" encoding="UTF-8"?>
<document id="00101578">
Chciałabym jeszcze uzupełniająco odpowiedzieć na zadane wcześniej pytania dotyczące tego, czy rząd zadba o to, aby obchody odbyły się w miarę spokojnie i zagwarantuje odpowiednie <phrase id="466656">środki bezpieczeństwa</phrase>, tak by wszyscy uczestnicy tych obchodów, obojętnie, w jakim mieście się one odbędą, mieli zagwarantowane bezpieczeństwo. Mogę powiedzieć, że tak właśnie będzie. Podstawowym zadaniem powołanych do tego służb, w tym <phrase id="54285">Policji</phrase>, jest zapewnienie bezpieczeństwa wszystkim uczestnikom, zarówno tym, którzy przyjadą do nas jako goście razem z delegacjami młodzieży z różnych krajów środkowo-wschodniej <phrase id="54286">Europy</phrase>, jak i tym, którzy przyjdą jako zwykli obserwatorzy, bo ciągnie ich serce, gdyż chcą brać udział w tych uroczystościach. Jeżeli zaszłaby taka potrzeba, odpowiednie służby udzielą ochronę również protestującym związkowcom, ponieważ są do tego powołane. 

Nasza <phrase id="54287">Policja</phrase> nabyła olbrzymie doświadczenie w zakresie zabezpieczania <phrase id="466659">imprez masowych</phrase>. Przecież u nas odbywały się nie tylko takie imprezy, w których brało udział kilka tysięcy osób, ale takie, w których uczestniczyło kilka milionów, np. kiedy w <phrase id="54288">Polsce</phrase> bywał papież, nawet już po zamachu na niego dokonanym na <phrase id="54291">pl. <phrase id="54290">św. <phrase id="54289">Piotra</phrase></phrase></phrase> w <phrase id="54292">Rzymie</phrase>. Za każdym razem w takim przypadku jest powoływany specjalny sztab złożony z profesjonalistów, którzy zajmują się zabezpieczeniem. W tym przypadku w celu poprawienia bezpieczeństwa będą użyte wszystkie dostępne środki techniczne, nie tylko te stałe, dotyczące monitoringu. 

Mam nadzieję, że te wszystkie działania rządu, związkowców, wszystkich służb prewencji, służb miejskich i policji poskutkują tym, że będziemy mogli być dumni z naszego przekazu dla Europy, że reprezentanci innych krajów, jeśli o nich będą relacje, będą przedstawiani na tle dumnych ze swojej historii <phrase id="54296">Polaków</phrase>, tak żeby <phrase id="54294">Europa</phrase> w końcu dowiedziała się, że to u nas, w <phrase id="54297">Polsce</phrase>, ruszyła ta lawina, która zmiotła komunistyczny system z porządku publicznego <phrase id="54295">Europy</phrase>. Mam nadzieję, że te uroczystości będą przebiegały godnie, że nie będą miały miejsca jakiekolwiek przykre sytuacje, że nie usłyszymy, że polityka bierze górę i że w <phrase id="54298">Gdańsku</phrase> jesteśmy my, a w Krakowie – <phrase id="54300">ZOMO</phrase>. Bardzo dziękuję. (Oklaski) 
</document>