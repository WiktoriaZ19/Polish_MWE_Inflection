<?xml version="1.0" encoding="UTF-8"?>
<document id="00107297">
2007-10-14: 2 miliony plików w <phrase id="320081">Wikimedia Commons</phrase> 

<phrase id="490043">Serwis <phrase id="320082">Wikimedia Commons</phrase></phrase> ma już 2 miliony plików. <phrase id="320083">Polscy</phrase> <phrase id="320084">wikimedianie</phrase> mają także znaczący wkład w tą liczbę. Najwięcej plików w tym serwisie to ładowane przez internautów zdjęcia własnego autorstwa. Ich jakość jest różna, w zależności od umiejętności i sprzętu posiadanych przez uczestników tego projektu. Obok zdjęć amatorskich w projekcie znajdują się zdjęcia amerykańskich agencji rządowych (np. <phrase id="320085">NASA</phrase>) oraz innych źródeł grafik na wolnych licencjach. Projekt Wikimedia Commons powstał 7 września 2004 roku. Podobnie jak <phrase id="320087">Wikinews</phrase>, jest on oparty na mechanizmie <phrase id="320088">wiki</phrase>. Umożliwia to modyfikowanie treści przez każdego. Pliki załadowane na <phrase id="320089">Wikimedia Commons</phrase> są dostępne dla wszystkich projektów <phrase id="320090">Fundacji Wikimedia</phrase> we wszystkich wersjach językowych. Ładowane przez polskich użytkowników grafiki są na ogół wysokiej jakości i często wykorzystywane do ilustracji artykułów, na przykład na <phrase id="320093">Wikinews</phrase>. <phrase id="320092">Wikimedia Commons</phrase> to nie tylko zdjęcia - na stronie głównej obok "grafiki dnia" pokazywane są też "multimedia dnia" - nagrania audio/wideo, wideo lub audio. Dzięki serwisowi można posłuchać <phrase id="320094">Chopina</phrase>, podziwiać egzotyczne ptaki, posłuchać wypowiedzi <phrase id="320096"><phrase id="320097">Richarda</phrase> <phrase id="320098">Stallmana</phrase></phrase> albo zobaczyć zatknięcie flagi <phrase id="348967">amerykańskiej</phrase> na Księżycu. Na Commons znajdują się też nagrania wymowy, z których korzysta <phrase id="320101">Wikisłownik</phrase>. Sam język angielski posiada ponad 10 000 nagrań. Zazwyczaj są to nagrania pojedynczych wyrazów, ale można też znaleźć łamańce językowe. Także pod względem liczby nagrań wymowy <phrase id="320103">polscy</phrase> użytkownicy plasują się w czołówce – 1 500 nagrań to czwarte miejsce wśród wszystkich języków (za <phrase id="320104">angielskim</phrase>, <phrase id="320105">holenderskim</phrase> i <phrase id="320106">rosyjskim</phrase>). Każdy może publikować pliki na jednej z dozwolonych wolnych licencji, jak np. <phrase id="320107">CC-BY-SA</phrase>, czy <phrase id="320108">GFDL</phrase>. Duża część plików umieszczanych jest także w domenie publicznej (<phrase id="320109">PD</phrase>). Ważną zasadą <phrase id="320110">Wikimedia Commons</phrase> jest używanie wyłącznie wolnych, nieopatentowanych formatów. Z tego powodu nie ma tam np. nagrań w formacie MP3. Dźwięk na Wikimedia Commons jest najczęściej w formacie <phrase id="320113">Ogg</phrase> lub Vorbis a nagrania wideo - <phrase id="320115">Ogg Theora</phrase>. Ponieważ formaty te nie są standardowo obsługiwane np. w systemie Windows, użytkownicy mieli do niedawna problemy z odtwarzaniem plików. Kwestia ta została rozwiązana wraz z wprowadzeniem we wrześniu 2007 odtwarzacza online, pozwalającego na odtwarzanie nagrań bezpośrednio w przeglądarce. 
</document>