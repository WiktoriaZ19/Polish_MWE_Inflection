<?xml version="1.0" encoding="UTF-8"?>
<document id="00103589">
Mam już tego dość! - rozdarł się <phrase id="300965">Dan</phrase> - Rozumiesz?! Mam dość! Nikt mi więcej nie będzie mówił, co mam robić. Ani ty, ani ona! 

<phrase id="301363">Dan</phrase> znalazł naboje i próbował je załadować, ale trzęsły mu się ręce i pociski spadały na podłogę, jeden po drugim. Nie czekałem dłużej. Dan był ode mnie dużo większy i mogłoby mi się nie udać obezwładnić go. Nie wiedziałem, czy chce zabić siebie, czy mnie, ale wolałem nie ryzykować. Kiedy zabierałem kurtkę z korytarza, jedne z drzwi otworzyły się i przez moment zobaczyłem <phrase id="300508">Misery</phrase>, a przynajmniej jedną z głów hydry sprawującej nadzór nad <phrase id="300507">Danem</phrase>. Tak jak w filmie, była tęgą kobietą w średnim wieku. Prawdopodobnie słyszała i widziała moją rozmowę ze swoim podopiecznym. Jeśli do tej chwili nie próbowała zapobiec temu, co miało się stać, to za chwilę mogłem zginąć. Wychodząc słyszałem co prawda, jak próbuje <phrase id="301377">Dana</phrase> uspokoić, ale nie byłem pewien rezultatu. 

Wybiegłem z domu, gdy zadzwoniła komórka. Wsiadłem do jeepa, włączyłem silnik i boksując w śniegu, ruszyłem w kierunku szosy. Komórka wciąż dzwoniła. Nie mogłem odebrać ani nawet spojrzeć na wyświetlacz, kto chce ze mną rozmawiać. Dzięki temu, że <phrase id="301376">Dan</phrase> nie zamknął bramy, udało mi się wyjechać z zagrody. Komórka cały czas dzwoniła. Gdy byłem już na szosie, usłyszałem strzał. Spojrzałem w lusterko wsteczne. Nie zauważyłem Dana. Jeśli się zabił, był trzecią osobą, która zginęła przeze mnie, ale jeśli żył, celem byłem ja. Rozpędzałem się na po prostej drodze, więc mogłem wreszcie odebrać. Miałem dziwne przeczucie, że dzwoni <phrase id="301374">Misery</phrase>. 

Halo - odezwałem się. 

Oskar? Dlaczego tak długo nie odbierasz? - usłyszałem głos mamy. 

Przepraszam, że nie dzwoniłem. 

Wszystkiego najlepszego z okazji urodzin. 

To dzisiaj? - zdziwiłem się. 

Tak. Równo 40 lat. Dla mnie to było jak wczoraj. Żyj w zdrowiu do setki. 

Może się uda. 

Masz jakiś dziwny głos. Co tam u ciebie słychać? Tato miał straszny sen. 

Wszystko u mnie gra. 

Nagle usłyszałem huk, skuliłem się gwałtownie i niemal straciłem panowanie nad kierownicą. Dan trafił w tylną szybę. Gwałtownie przyśpieszyłem i spojrzałem w lusterko. Dan stał ze sztucerem na środku drogi i celował w auto, ale zanim strzelił następny raz, wjechałem w zakręt. 

Co to był za hałas? - zaniepokoiła się mama. 

Nic. Stłukłem szklankę. 

Znowu?! Ależ ty jesteś nieostrożny! Teraz musisz dokładnie zamieść. Czy ty tam masz w ogóle w tym <phrase id="299471">Nowym Jorku</phrase> miotłę? I nie chodź boso po mieszkaniu. 
</document>