<?xml version="1.0" encoding="UTF-8"?>
<document id="00103818">
Analiza <phrase id="484409">drgań eksploatacyjnych</phrase> nadwozia <phrase id="484410">koparek wielonaczyniowych</phrase> <phrase id="484411">SRs-1800</phrase> i <phrase id="484412">SRs-1200</phrase> na przykładzie wysięgnika koła czerpakowego przeprowadzona według zaproponowanej procedury wykazała szereg wniosków: 

i. Nie każde odkształcenie ekstremalne jest równoznaczne ze stanem nieustalonym drgan konstrukcji, a zatem i oddziaływanie takich obciążeń jest zróżnicowane. Stąd zaproponowany niegdyś model obciążeń maksymalnych (rozdz. 4.2.) wymagał uzupełnienia pod tym względem. Jednocześnie świadczy to o wpływie na kształt drgań niezidentyfikowanych dotąd czynników. 

ii. Siła oddziaływania drgań istotnie nieustalonych (wyrażona logarytmem ich sumarycznej mocy) wykazuje liniowy związek z logarytmem względnej nadwyżki odkształcenia udarowego – D, natomiast nie istnieje w jawnej postaci taki związek z bezwzględną wartością tego odkształcenia – xmax. 

iii. Powyższe sugeruje możliwość posługiwania się wartością D podczas procesu diagnostycznego. Opracowany indywidualnie dla każdej koparki rozkład prawdopodobieństwa warunkowego zajścia odkształcenia udarowego oraz wykres zależności mocy drgań od D pozwolą scharakteryzować wytężenie ustroju w aktualnych warunkach pracy koparki. 

iv. Wnioski z wyników procedury sugerują zwiększenie amplitud istniejących lub powstawanie nowych postaci drgań o stosunkowo wysokich częstotliwościach (powyżej 3 Hz) towarzyszących największym udarowym wartościom D. Szczególne znaczenie mogą mieć również przemiany postaci drgań występujące w chwili następowania drgań istotnie nieustalonych. Jest to zagadnienie, które może być traktowane jako rozwiniecie niniejszej pracy oraz bodziec do kontynuacji badań. 

v. Analiza z pomocą procedury, prowadzona przez kilka lat (ze względu na stosunkowo powolne zmiany warunków geologicznych dla pojedynczej koparki) może pomóc w ujawnieniu wpływu składu urabianej skarpy oraz gruntu, na którym posadowiona jest koparka podczas eksploatacji na kształtowanie się drgań ustroju nadwozia. 
</document>