<?xml version="1.0" encoding="UTF-8"?>
<document id="00103926">
Aktywiści napisali list do rządu z żądaniem wyjaśnienia skąd ten kosztowny pomysł. Odpowiedź nie nadeszła, zwrócili się więc do prasy. 

Stworzyli też koalicje, na poziomie krajowym i międzynarodowym, by walczyć z pomysłem rządu. Partnerzy zagraniczni mieli nie dopuścić by firmy zachodnie wzięły udział w przetargu. Wewnątrz kraju wyjaśniali potencjalnie dotkniętym funkcjonowaniem nowego systemu jego skutki. 

Rząd oficjalnie głosił, że chodzi mu o ograniczenie dostępu do pornografii a <phrase id="482399">organizacje społeczne</phrase> chcą by dalej była dostępna. 

Koalicja lobbowała w różnych ministerstwach, w efekcie czego <phrase id="482401">ministerstwo spraw zagranicznych</phrase> oraz <phrase id="482400">ministerstwo ds. praw człowieka</phrase> zajęły negatywne stanowisko wobec planu systemu filtrowania, promowanego przez coraz bardziej osamotnione ministerstwo ds. technologii komputerowych. 

W końcu koalicja pozwała rząd do sądu, który zadecydował, że blokowanie <phrase id="471411">internetu</phrase> jest niekonstytucyjne. 

<phrase id="471412"><phrase id="482395">Ellery Biddle</phrase> z <phrase id="482396">Center for Democracy &amp; Technology</phrase></phrase> przedstawiła sytuację <phrase id="471420">ITU</phrase>. Traktat z 1988 roku zakładający dobrowolnie przyjęte standardy ma być zastąpiony tekstem renegocjowanym w zeszłym grudniu. Ustalenia dotyczyce cyberbezpieczeństwa są niepokojące ze względu na ich wpływ na ochronę prywatności. 

<phrase id="471421">ITU</phrase> pojawia się w dyskusjach jako alternatywa do <phrase id="471422">ICANN</phrase> bo jest reprezentatywne, nie bardzo nadaje się jednak jako platforma do uzgadniania stanowisk reprezentantów różnych graczy ze względu na to, że decyzje podejmowane są przez rządy. 

ITU jest zamkniętą, nietransparentną organizacją. Niektóre rządy starają się to zmienić, wciągają do prac aktywistów i przedstawicieli świata akademickiego. Powstała nawet strona do publikacji dokumentów, które wyciekły z ITU <phrase id="471427">wsitleaks.org</phrase> . 

Popołudnie miał format barcampu. Przyłączyłem się do grupy dyskutującej możliwość stworzenia alternatywnych sieci (Alternative networks). Konkluzje nie były zbyt wesołe. Zdaje się, że dotąd nie stworzono funckjonujących sieci. Projekt oparty na stworzeniu sieci typu mesh w oparciu o komórki (serval) jest w powijakach, inne projekty tego typu (włączając w to artystyczny projekt parasolowy <phrase id="471429">umbrella.net</phrase>) nie wyszły poza sferę eksperymentów, koncepcja własnego serwera dla każdego użytkownika (Freedom Box) też nie doczekała się wdrożenia. 
</document>