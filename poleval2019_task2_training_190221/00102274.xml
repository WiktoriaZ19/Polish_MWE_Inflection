<?xml version="1.0" encoding="UTF-8"?>
<document id="00102274">
Do czego może służyć <phrase id="473823">forum ekonomiczne</phrase>? Na pewno można załapać się tam na darmowy obiad. Dzięki temu można wymyślić darmowy <phrase id="310553">internet</phrase>. W ostatnich tygodniach pisano szerzej o trzech pomysłach, jednym z <phrase id="283529">USA</phrase>, drugim z <phrase id="283530">Warszawy</phrase> i trzecim właśnie z forum ekonomicznego. <phrase id="283531">Randy</phrase>, brat człowieka o imieniu <phrase id="283532">Earl</phrase> , nazwał notebooka " <phrase id="473829">porn machine</phrase> ", co chyba musi trafnie oddawać amerykańskie podejście do sieci, skoro niemal cała debata na temat wymuszenia darmowego pasma w częstotliwościach udostępnianych przez <phrase id="283535">FCC</phrase> sprowadza się do blokowania określonych treści (w celu ochrony " dzieci i rodzin "). Pomysł na darmową sieć jest prosty - zauważono, że w rejonach wiejskich jest kiepsko z dostępem, więc w częstotliwościach przeznaczonych na jednokierunkowe usługi (telewizję itp.) wykrojono wąski kawałek (768kb) na ruch dwustronny. Nabywca koncesji zobowiązuje się w ciągu 10 lat objąć zasięgiem usługi 95% powierzchni <phrase id="283541">USA</phrase>, dzięki czemu nie tylko dotrze wszędzie z darmową, prawomyślną siecią, ale dotrze wszędzie z jednokierunkową usługą, jakkolwiek nieprawomyślna by ona nie była. Pomysł <phrase id="283543">FCC</phrase> ma jednak niewielkie szanse nie ze względu na naruszenie wolności słowa, ale na siłę potencjalnych nabywców koncesji - w końcu miejskie inicjatywy w większości przepadły (o czym już wkrótce będzie można szczegółowo poczytać po polsku w książce <phrase id="283544">Benklera</phrase> ). W Polsce miejskie pomysły rzadko wzbudzają kontrowersje, bo rzadko mają też zasięg, który zagrażałby czyimkolwiek interesom. Na przykład za 40 milionów ma powstać darmowa sieć <phrase id="283552">WiFi</phrase> na Żoliborzu. Władze Żoliborza mogą wprawdzie dowolnie wspomagać swoich mieszkańców, w końcu czekając na swoją kolejkę w banku też warto sprawdzić pocztę albo profil na <phrase id="283550">profeo</phrase>, ale czy powolna sieć <phrase id="283551">WiFi</phrase>, na dodatek z ograniczeniami rzeczywiście będzie stanowić " przełom cywilizacyjny "? Czy <phrase id="283553">Warren <phrase id="283554">Buffet</phrase></phrase> właśnie nie zapowiedział, że zacznie walkę z cyfrowym wykluczeniem od położenia światłowodów w <phrase id="283556">Monte Carlo</phrase>? Z wykluczeniem chcą także walczyć ekonomiści z forum - proponują ustawowo odliczać od podatku najtańszy i najgorszy <phrase id="310557">internet</phrase>. Rzekomo koszt tej operacji zwróci się dzięki temu, że wszyscy masowo zaczną rozliczać się z urzędem skarbowym i załatwiać inne sprawy przez <phrase id="310556">internet</phrase>. Ulgę tymczasem zapewne stracą ci, którzy <phrase id="310554">internetu</phrase> używają od dawna i mają szybkie, nieograniczone łącza. Ci, którzy od dawna załatwialiby sprawy przez internet, gdyby dałoby się je przez internet załatwiać. Bo niby kto kupi takie najtańsze łącze? Stawiałbym jednak na Randy'ego. 
</document>