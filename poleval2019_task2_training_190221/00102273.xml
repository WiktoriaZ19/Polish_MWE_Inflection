<?xml version="1.0" encoding="UTF-8"?>
<document id="00102273">
Był kiedyś taki serial o młodym prawniku, w którym bohater zdolny, ale nieżyciowy, prowadził raz negocjacje w imieniu Bardzo Ważnego Klienta. Tenże zamierzał kupić jakąś firmę, ale nie odpowiadała mu cena. Młody i zdolny męczył sprzedawców i zgadzał się na wyrzucenie z transakcji kolejnych niepotrzebnych elementów, bez których firma dalej mogła działać. W końcu uzyskał dobrą cenę pozbywając się, nie pamiętam dokładnie, powiedzmy kilku magazynów, funduszu emerytalnego i odrzutowca zarządu. <phrase id="473818">Bardzo Ważny Klient</phrase> wpadł w szał. Zależało mu bowiem tylko na odrzutowcu, którego nie mógł sobie tak po prostu kupić, bo nie zgodziłaby się jego rada nadzorcza, żona, czy ktośtam. Samolot trzeba wziąć razem z całą firmą? Co za pech... Nie będziemy go przecież sprzedawać... Czego <phrase id="283516">Microsoft</phrase> szuka w <phrase id="283517">Yahoo</phrase>? <phrase id="283518"><phrase id="283520">Steve</phrase> Ballmer</phrase> ma już odrzutowiec, więc tę opcję można skreślić. Yahoo od kilku lat raczej idzie na dno, chociaż, jak mawiał <phrase id="473820"><phrase id="283524">Kazimierz</phrase> <phrase id="283523">Górski</phrase></phrase>, dna są zawsze dwa. 
</document>