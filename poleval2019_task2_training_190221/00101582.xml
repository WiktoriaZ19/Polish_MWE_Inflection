<?xml version="1.0" encoding="UTF-8"?>
<document id="00101582">
Za nieudaną należy uznać próbę dywersyfikacji dostaw gazu do <phrase id="54370">Polski</phrase> poprzez zawarcie 20-letniej umowy z <phrase id="54371">Katarem</phrase> na dostawę <phrase id="466691">gazu skroplonego</phrase>. Dostarczony 1 mln ton gazu skroplonego na rok stanowi tylko kilka procent rocznego zużycia, a przy rosnącej konsumpcji udział ten będzie malał. Poważne wątpliwości budzi też cena – 550 <phrase id="310042">dolarów</phrase> za tonę, w przeliczeniu oczywiście na m3 to jest ok. 160 albo może 200% więcej niż za gaz uzyskiwany z kontraktu rosyjskiego. Dodatkowo konieczne jest poniesienie kosztów rozbudowy infrastruktury gazowniczej na lądzie, a więc budowy terminalu na <phrase id="54372">Bałtyku</phrase>, oraz kosztów transportu, tym bardziej że <phrase id="54373">Polska</phrase> nie posiada floty metanowców. Koszt budowy terminala o przepustowości 5 mld m3 i zakup floty metanowców to ok. 3,5 mld <phrase id="54387">zł</phrase>. Czyżby za ten dywersyfikacyjny pomysł mieli znowu zapłacić polscy konsumenci? Czy czasami nie będzie tak, że rząd <phrase id="54376"><phrase id="54374">Donalda</phrase> Tuska</phrase>, nie potrafiąc zabezpieczyć polskich interesów w rozmowach ze stroną rosyjską i krajami <phrase id="54377">Unii <phrase id="311095">Europejskiej</phrase></phrase> – mam tu na myśli budowę <phrase id="466694">gazociągu bałtyckiego</phrase> – doprowadzi do tego, że będziemy mieli najdroższy gaz w <phrase id="54378">Unii <phrase id="311096">Europejskiej</phrase></phrase> albo nie będziemy mieli zabezpieczonych dostaw, jeśli chodzi o sensowne funkcjonowanie terminala LNG? 

Dobrym kierunkiem – i to trzeba zapisać in plus – jest przygotowanie realizacji strategii przechodzenia na energetykę jądrową poprzez planowaną budowę elektrowni atomowych, tak by w latach 2020 i 2025 z tych elektrowni popłynęła pierwsza <phrase id="466695">energia elektryczna</phrase>. 

Jeśli chodzi o opcje walutowe, jest to, a tak właściwie był to ważny problem. Rząd nie podjął żadnych działań osłaniających polską gospodarkę. W konsekwencji upadło wiele firm, w tym także te giełdowe. Straciliśmy tysiące miejsc pracy. Z polskiej gospodarki do zagranicznych <phrase id="466697">instytucji finansowych</phrase> wyparowało do dziś ponad 25 mld <phrase id="54379">zł</phrase>. To są słowa pana wicepremiera <phrase id="54380">Waldemara</phrase> <phrase id="54381">Pawlaka</phrase> wypowiedziane tutaj z tej mównicy. Proponowaliśmy zamianę opcji walutowych na regularne kredyty, które państwo będzie stopniowo wykupywać. Miało to uwolnić przedsiębiorstwa, które miały dobrą kondycję i były w dobrym stanie, od tych negatywnych konsekwencji. Było to realne do wykonania, jednak rozmijało się z liberalnym podejściem do gospodarki. Budżet stracił kilka miliardów <phrase id="54386">złotych</phrase> niezapłaconych podatków, gospodarka dwadzieścia kilka miliardów <phrase id="54385">złotych</phrase> <phrase id="466699">środków inwestycyjnych</phrase>, a tysiące osób swoje miejsca pracy. 
</document>