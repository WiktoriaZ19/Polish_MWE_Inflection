<?xml version="1.0" encoding="UTF-8"?>
<document id="00101319">
<phrase id="422973"><phrase id="51443">Saab</phrase> 96</phrase> – model samochodu osobowego, produkowanego przez firmę <phrase id="51445">Saab</phrase>, w latach 1960-1980. Jego odpowiednikiem w wersji kombi był <phrase id="51434"><phrase id="51444">Saab</phrase> 95</phrase>. W latach 1969-1980 model ten powstawał w <phrase id="51464">Uusikaupunki</phrase> w <phrase id="51465">Finlandii</phrase>, w zakładzie firmy <phrase id="422976">Valmet Automotive</phrase>, w której firma <phrase id="51447">Saab</phrase> miała udziały. 

Saab 96 

Saab 96, to nie była nowa konstrukcja, lecz liczba i jakość zmian, jakie zaszły w stosunku do modelu <phrase id="51437"><phrase id="51450">Saab</phrase> 93</phrase>, czyniła z tego pojazdu nowy produkt. Początkowo planowany jako <phrase id="51438"><phrase id="51452">Saab</phrase> 93c</phrase> stał się jednak odrębnym modelem. Zaprezentowano go 17 lutego 1960 roku w <phrase id="51463">Sztokholmie</phrase>. 

Główne zmiany stylistyczne dotyczyły tylnej części nadwozia. Przednia cześć samochodu była niemal identyczna, jak w modelu <phrase id="51439">Saab 93f</phrase>, jednak tylna była już zupełnie inna. Boczne tylne szyby zmieniły kształt, stosunkowo mała tylna szyba, zastąpiona została dużą panoramiczną. Tylne błotniki dostosowano do większych, bardziej widocznych tylnych lamp. 

Napęd stanowił nadal dwusuwowy, trzycylindrowy silnik spalinowy, lecz o pojemności zwiększonej do 841 cm³ i mocy 38 KM. Nowością była też czterobiegowa skrzynia biegów. 

W 1964 roku zmieniono przednią część nadwozia, poprzez wkomponowanie szerokiej atrapy chłodnicy, mającej szerokość maski silnika. W atrapę wkomponowane były okrągłe reflektory. Tylna część nie uległa zmianie. Produkcję modelu 96 z silnikiem dwusuwowym zakończono w 1967 roku. 

<phrase id="51440">Saab 96 V4</phrase> 

Na rok modelowy 1967, przygotowano zupełnie nowy silnik, będący w rzeczywistości konstrukcją <phrase id="51453">Forda</phrase>. Był to widlasty czterosuwowy, czterocylindrowy silnik spalinowy o pojemności 1498 cm³ i mocy 65 KM. Oprócz <phrase id="51455">Saaba</phrase> napędzał on też <phrase id="51441"><phrase id="51454">Forda</phrase> Taunusa</phrase> 15M. W 1971 roku na rynku amerykańskim zastąpiono silnik 1,5 dm³ większą jednostką V4 o pojemności 1699 cm³ i mocy 70 KM, z <phrase id="51461"><phrase id="51460">Forda</phrase> Taunusa</phrase> 17M. W europie nie był on dostępny w tym modelu. 

W 1969 roku znowu zmieniono pas przedni, tym razem nieznacznie, zmieniając okrągłe reflektory na podłużne, owalne. Jednocześnie przeniesiono migacze przednie spod reflektorów na błotniki. W 1974 roku zmienił się styl przedniej atrapy, zachowując jednak poprzedni kształt. Był to jednocześnie ostatni rok, kiedy w <phrase id="51459">Stanach Zjednoczonych</phrase> oferowano <phrase id="51458">Saaba 96</phrase>. 

Ostatnie zmiany nastąpiły w 1978 roku, kiedy to znów zmieniono przednie kierunkowskazy, upodabniając je do tych, znanych z Saaba 99 oraz powiększono tylne lampy. 
</document>