<?xml version="1.0" encoding="UTF-8"?>
<document id="00102361">
Codziennie każdy człowiek dokonuje wyborów. Każdy z tych wyborów wpływa na jego życie. Choćby nie wiem jak świadomość ta była nieznośna, każdy wybór, każdego człowieka ma znaczenie dla losów świata. Innymi słowy nie jest obojętne jakiego wyboru każde z was dokona, nie jest obojętne dla losów świata czy zdecydujecie się mówić wtedy, gdy wszyscy milczą, czy zdecydujecie się działać, wtedy gdy wszyscy opuścili ręce lub pochowali się po kątach. Ma znaczenie dla losów świata czy mówicie i piszecie prawdę i czy robicie to z <phrase id="484709">poczuciem odpowiedzialności</phrase>. Wasz wybór ma znaczenie dla <phrase id="484710">losów świata</phrase>. 

Decyzje i wybory każdego człowieka decydują o tym w jakim kierunku porusza się świat, każda osoba ma znaczenie. Każdy z nas decyduje, czy przymnaża światu dobra czy zła, prawdy czy fałszu. Każdy decyduje o zacności w świecie. Ma znaczenie to czy wykonujemy swoje obowiązki tak jakby zależały od tego losy świata oraz to czy przyjmujemy odpowiedzialność za swoje czyny. Każdy człowiek jest istotny, nie ma nieznaczących ludzi, decyzji i wyborów. 

Każdy człowiek codziennie dokonuje wyborów, które mają znaczenie dla losów świata. Natychmiast widać to w mediach, bo w dzisiejszym świecie wszyscy natychmiast o wszystkim wiedzą, bo większość działań jest publiczna, bo przy pomocy mediów można manipulować, ale też i ratować, można zabić ale też uleczyć. Potężne i szybkie narzędzie. <phrase id="484712">Projekt <phrase id="342823">MAM</phrase></phrase> umożliwia poznanie w praktyce tego potężnego narzędzia i daje możliwość doświadczenia jak wybory zarówno nasze jak i innych ludzi wpływają na losy świata i na ludzkie życie. Projekt MAM pokazuje też jak używać <phrase id="484713">komunikacji medialnej</phrase> ze świadomością potęgi tego narzędzia i z poczuciem odpowiedzialności za możliwe efekty. Popularyzacja twórczej partycypacji młodzieży w mediach: bezstronnego, uczciwego odpowiedzialnego dziennikarstwa oraz krytycznego i świadomego ich odbioru; Przyczynianie się do podnoszenia umiejętności społecznych młodzieży poprzez promowanie pracy zespołowej, komunikację interpersonalną i autoprezentację; Podnoszenie standardów dziennikarstwa poprzez edukację i przykład jaki może dać współpraca doświadczonych dziennikarzy i twórczej młodzieży; Inicjowanie i wspieranie idei rzetelnego, profesjonalnego, apolitycznego dziennikarstwa wśród młodzieży; Rozwijanie dziennikarskich zainteresowań młodzieży poprzez wspieranie jej edukacji oraz zachęcanie do współtworzenia nowych mediów; Propagowanie wykorzystywania nowoczesnych technologii oraz stosowania nowatorskich rozwiązań w edukacji medialnej. 
</document>