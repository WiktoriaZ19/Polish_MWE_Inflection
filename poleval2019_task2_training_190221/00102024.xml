<?xml version="1.0" encoding="UTF-8"?>
<document id="00102024">
P.S Autor niniejszego bloga urodził się dawno: w roku 1936, czyli jest mocno przedwojenny. Z wykształcenia jest matematykiem; przez wiele lat wykonywał ten zawód jako nauczyciel akademicki w kilku wyższych uczelniach (w tym - co sobie ceni najwyżej - <phrase id="310646">UW</phrase> ); był również pracownikiem <phrase id="76401">PAN</phrase>, zaś przez pięć lat miał zaszczyt być także członkiem <phrase id="74563"><phrase id="474102">Komitetu Prognoz <phrase id="76402">PAN</phrase></phrase> " <phrase id="474104"><phrase id="74561">Polska</phrase> 2000 Plus</phrase> "</phrase> . Szczyci się tym, że wchodził w skład zespołu programistów pierwszej polskiej maszyny matematycznej XYZ. Od wielu lat zajmuje się zawodowo dziennikarstwem, szczególnie naukowym. Od paru lat jest aktywnym zawodowo emerytem, związanym z grupą " <phrase id="76400">Studia Opinii</phrase> " . 

Ten blog jest odbiciem wyłącznie osobistych poglądów autora . Nie jest przez nikogo - ani przez żadną organizację czy instytucję - sterowany. 

Autor - zwany także przez niektórych Gospodarzem , co sprawia mu dużą przyjemność - bardzo uprzejmie prosi, by nie próbować przesadnie agresywnie komentować zamieszczanych tu tekstów . W szczególności autor uprzejmie zawiadamia, że chamstwo, w tym użycie niektórych słów powszechnie uważanych za niestosowne, i antysemityzm nie będą w tym miejscu tolerowane, autorzy zaś takich wypowiedzi zostaną zablokowani. 

Na wszelki wypadek odsyłane są do moderacji komentarze, których autorzy nie maja ani jednego komentarza uprzednio zaaprobowanego przez Autora blogu. Autor przeprasza, ale uważa ten kawałek <phrase id="74565">Internetu</phrase> za własny i nie zezwala tu na intelektualne kibolstwo. 

Uwaga specjalna Autor uprzejmie prosi PT Komentatorów, by nie nazywali go megalomanem, pyszałkiem, besserwiserem, złośliwym staruszkiem, osobą całkowicie zdemoralizowaną, kosmopolitą itp. Szkoda czasu i klawiatury: autor wie o tym wszystkim doskonale i zgadza się z tymi określeniami w pełni. Dodaje również na wszelki wypadek chętnym do odkrywania tajemnic przeszłości, iż jeden z jego dziadków był <phrase id="345918">niemieckim</phrase> bankierem, drugi - polskim lewicowym terrorystą, ojciec zaś - obywatelem <phrase id="74566">USA</phrase>. Poza tym autor przyznaje bez tortur, że jest filosemitą, rusofilem i germanofilem. 
</document>