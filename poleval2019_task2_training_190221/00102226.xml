<?xml version="1.0" encoding="UTF-8"?>
<document id="00102226">
- z zastrzeżeniem poszanowania obowiązujących norm prawa międzynarodowego w szczególności <phrase id="80922"><phrase id="465968">Konwencji Narodów Zjednoczonych</phrase> przeciwko międzynarodowej przestępczości zorganizowanej</phrase>, sporządzonej w <phrase id="78780">Palermo</phrase> dnia 12 grudnia 2000 roku, <phrase id="80923">Konwencji Narodów Zjednoczonych o zwalczaniu nielegalnego obrotu środkami odurzającymi i substancjami psychotropowymi</phrase>, sporządzonej w <phrase id="78781">Wiedniu</phrase> dnia 20 grudnia 1988 roku oraz prawa wewnętrznego swych państw, kierując się zasadami równości, wzajemności i dwustronnych korzyści, 1. Umawiające się Strony zobowiązują się do współpracy między organami ochrony bezpieczeństwa i porządku publicznego w zakresie zapobiegania i zwalczania przestępczości zorganizowanej i innych rodzajów poważnej przestępczości, a w szczególności następujących przestępstw: 

1) przeciwko życiu i zdrowiu, 

2) <phrase id="465970">działań terrorystycznych</phrase>, 

3) kradzieży <phrase id="465971">materiałów jądrowych</phrase> i promieniotwórczych, <phrase id="465972">nielegalnego transportu</phrase> i obrotu nimi, niewłaściwego użycia lub grożenia niewłaściwym ich użyciem, 

4) przeciwko chronionemu prawem <phrase id="465973">środowisku naturalnemu</phrase> oraz przestępstw nielegalnego obrotu chronionymi gatunkami roślin i zwierząt, 

5) przeciwko wolności seksualnej osób. w szczególności pedofilii i przestępczości związanej z <phrase id="465976">pornografią dziecięcą</phrase> oraz zmuszania do prostytucji, 

6) przemytu ludzi i handlu ludźmi, 

7) pozbawienia człowieka wolności, a w szczególności uprowadzenia, 

8) nielegalnej migracji, 

9) nielegalnego obrotu bronią, amunicją, materiałami wybuchowymi i innymi tego rodzaju materiałami oraz nielegalnej ich produkcji, 

10) kradzieży dzieł sztuki i dóbr kultury stanowiących spuściznę historyczną, artystyczną i kulturalną, jak również obrotu tymi przedmiotami i ich przemytu, 

11) fałszowania środków płatniczych, kart kredytowych, czeków, papierów wartościowych i dokumentów urzędowych, a w szczególności dokumentów tożsamości i podróży oraz wprowadzania ich do obiegu, 

12) gospodarczych, prania pieniędzy i korupcji, 

13) nielegalnej uprawy roślin służących do wytwarzania środków odurzających i substancji psychotropowych, produkcji tych środków oraz prekursorów, nielegalnego ich przetwarzania, przewożenia, przemytu oraz obrotu nimi, a także obrotu substancjami wyjściowymi i półproduktami, służącymi do ich produkcji, 

14) kradzieży, przemytu i nielegalnego obrotu samochodami i częściami zamiennymi. 

2. Umawiające się Strony zobowiązują się do wymiany informacji dotyczących: 

1) osób podejrzanych o popełnienie przestępstw wymienionych w ustępie 1 lub uchylających się od odbycia kary orzeczonej za ich popełnienie, 

2) osób zaginionych lub nieznanych zwłok. Artykuł 2 

W celu realizacji współpracy, o której mowa w artykule 1 niniejszej umowy. Umawiające się Strony, zgodnie ze swoim prawem wewnętrznym, będą: 

1) przekazywać sobie wzajemnie dane osobowe sprawców przestępstw i osób z nimi współdziałających oraz informacje o: 

a) inspiratorach i osobach kierujących działaniami przestępczymi, 
</document>