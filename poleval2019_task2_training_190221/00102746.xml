<?xml version="1.0" encoding="UTF-8"?>
<document id="00102746">
§ 1.1. Uchwała określa zasady udzielania dotacji celowych na prace konserwatorskie, restauratorskie i roboty budowlane przy zabytkach wpisanych do rejestru zabytków, położonych na terenie Miasta <phrase id="466527">Zielona Góra</phrase>. 

2. Zasady określone w niniejszej uchwale stosuje się odpowiednio do dotacji celowych na prace konserwatorskie, restauratorskie i roboty budowlane przy częściach zabytków, w tym elewacjach kamienic – zabytków baroku, klasycyzmu, eklektyzmu i secesji - stanowiących elementy wpisanego do rejestru zabytków układu urbanistycznego lub zespołu budowlanego. 

3. Znaczenie użytych w uchwale pojęć dotyczących zabytków lub czynności z nimi związanych określają przepisy ustawy z dnia 23 lipca 2003r. o <phrase id="466532">ochronie zabytków</phrase> i <phrase id="466533">opiece nad zabytkami</phrase> (Dz. U. Nr 162, poz. 1568 z późn. zm.) oraz rozporządzeń wydanych na podstawie tej ustawy. 

§ 2. Ilekroć w uchwale jest mowa o: 

1) dotacji - należy przez to rozumieć dotacje celową na prace konserwatorskie, restauratorskie i roboty budowlane przy zabytku wpisanym do rejestru zabytków, położonym na terenie Miasta Zielona Góra; 

2) <phrase id="466529">beneficjencie dotacji</phrase> - należy przez to rozumieć podmiot, któremu na zasadach określonych niniejszą uchwałą na prace konserwatorskie, restauratorskie lub roboty budowlane przy zabytku przyznano dotację z budżetu Miasta Zielona Góra; 

3) pracach i <phrase id="466530">robotach budowlanych</phrase> - należy przez to rozumieć prace konserwatorskie, restauratorskie i roboty budowlane; 

4) Prezydencie Miasta – należy przez to rozumieć Prezydenta Miasta Zielona Góra. 
</document>