<?xml version="1.0" encoding="UTF-8"?>
<document id="00101592">
<phrase id="466775">Wicemarszałek <phrase id="54603"><phrase id="54585">Krzysztof</phrase> <phrase id="54602">Putra</phrase></phrase></phrase>: 

Dziękuję bardzo panu posłowi. 

Pan <phrase id="466776">poseł <phrase id="54604">Wojciech <phrase id="54601">Kossakowski</phrase></phrase></phrase>, <phrase id="54616">Prawo i Sprawiedliwość</phrase>. 

Bardzo proszę. 

Poseł Wojciech Kossakowski: 

Panie Marszałku! Wysoka Izbo! Projekt ustawy, jak rozumiem, dotyczy wprowadzenia tylko i wyłącznie zmian o charakterze technicznym i porządkowym do ustawy z 19 marca 2004 r. <phrase id="54618">Prawo celne</phrase> oraz ustaw regulujących stosunek państwa do Kościołów i <phrase id="466779">związków wyznaniowych</phrase>. Chciałbym zadać jedno krótkie pytanie przy okazji omawianej nowelizacji: Jaki był zakres pomocy humanitarnej w latach 2008–2009? Nie jesteśmy, jak mniemam, krajem, do którego kieruje się pomoc charytatywną, jednak warto, abyśmy wiedzieli, jakiego rzędu były to zwolnienia. Dziękuję. (Oklaski) 

Wicemarszałek Krzysztof Putra: 

Dziękuję bardzo panu posłowi. 

Pan poseł Jarosław Matwiejuk, <phrase id="54617">Lewica</phrase>. 

Bardzo proszę. 

Poseł Jarosław Matwiejuk: 

Szanowny Panie Marszałku! Wysoki Sejmie! Panie Ministrze! Mam jedno pytanie do pana ministra: Czy to ujęcie, które zostało zaproponowane w indywidualnych ustawach dotyczących stosunku państwa do tych jedenastu, dwunastu <phrase id="310068">Kościołów</phrase> lub związków wyznaniowych, umożliwia sprowadzanie na <phrase id="327965">polski</phrase> obszar celny aut do celów kultu? Czy pan minister byłby uprzejmy odpowiedzieć na to pytanie? Pozwolę sobie je powtórzyć, bo mam wrażenie, że pan minister niestety jakby nie dosłyszał. Może jeszcze raz, panie ministrze: Czy w tym brzmieniu norm prawnych, które zostały wprowadzone, będzie możliwe sprowadzanie aut do celów kultu? Przypomnę, że do 1997 r. taka możliwość w <phrase id="327966">polskim</phrase> systemie prawnym istniała, ale w 1997 r. zmieniono te ustawy, a także <phrase id="54619">ustawę o gwarancjach wolności sumienia i wyznania</phrase>, z wiadomych powodów, uniemożliwiając sprowadzanie aut bez zwolnień celnych. Dziękuję bardzo. 

Wicemarszałek Krzysztof Putra: 

Dziękuję bardzo panu posłowi. 

Lista posłów zapisanych do głosu została wyczerpana. 

Witam pana ministra i zapraszam do zabrania głosu. 

Podsekretarz stanu w <phrase id="54614">Ministerstwie Finansów</phrase> pan <phrase id="54610"><phrase id="54593">Jacek</phrase> <phrase id="54595">Kapica</phrase></phrase>. 

Bardzo proszę. 

Podsekretarz Stanu w Ministerstwie Finansów <phrase id="54611">Jacek Kapica</phrase>: 

Dziękuję bardzo. 

Panie Marszałku! Wysoki Sejmie! Już spieszę odpowiedzieć. Niewątpliwie ustawa będzie miała pozytywny wpływ na przedsiębiorstwa ze względu na czytelność przepisów prawa. Ze względu na jednoznaczne odwołania w polskim systemie prawa do nowej dyrektywy unijnej nie będzie wątpliwości co do tego, jak system prawa jest ułożony w zakresie prawa międzynarodowego i prawa krajowego. Stąd oceniliśmy, że ta ustawa będzie miała pozytywny wpływ na przedsiębiorstwa. Natomiast z punktu widzenia regionów nie widać takiego bezpośredniego wpływu. Oczywiście same przedsiębiorstwa nie działają w próżni i działają w swoich lokalizacjach, odprowadzając podatki na rzecz czy to samorządu, czy budżetu państwa. 
</document>