<?xml version="1.0" encoding="UTF-8"?>
<document id="00102140">
Religia naszych przodków wywodzi się z <phrase id="467920">indoeuropejskich religii politeistycznych</phrase>. Jak sama nazwa wskazuje wierzono w wielu równorzędnych bogów lub też w jednego głównego oraz resztę jako Jego uosobienia (czyli henoteizm). Niektórzy dla danego plemienia stali w wyższej randze ze względu na rodzaj wykonywanej pracy. Dla np. rolników znaczenie miała gleba, dla rybaków woda itp. Wynika także stąd fakt, iż nasi przodkowie boską siłę upatrywali w przyrodzie. Dlatego też religia naszych przodków była tzw. religią naturalną opartą na prawach przyrody. <phrase id="79772">Słowianie</phrase> to nie tyko <phrase id="78189">Polacy</phrase>. Słowian w świecie jest blisko pół miliarda, co stanowi ponad 5% populacji na ziemi. W ciągu ostatniego tysiąclecia Słowianie przestali być jednym narodem i podzielili się na szereg mniejszych. Na początku było ich trzy: na zachodzie, wschodzie i południu. Dlatego też dzisiaj dzieli się <phrase id="78192">Słowian</phrase> właśnie na te trzy grupy. Do narodów <phrase id="79773">Słowian zachodnich</phrase> należą: <phrase id="78195">Polacy</phrase>, <phrase id="78196">Czesi</phrase>, <phrase id="78197">Słowacy</phrase>, <phrase id="79774">Łużyczanie</phrase> (jest to najmniejszy naród słowiański zamieszkujący <phrase id="79771">Łużyce</phrase> w <phrase id="78194">Niemczech</phrase>). Do <phrase id="78199">Słowian wschodnich</phrase> należą: Rosjanie, <phrase id="78201">Ukraińcy</phrase>, <phrase id="78202">Białorusini</phrase>, <phrase id="78203">Łemkowie</phrase>. Do Słowian południowych należą: Słoweńcy, Chorwaci, Bośniacy, Serbowie, <phrase id="78207">Czarnogórcy</phrase>, <phrase id="78208">Macedończycy</phrase>, <phrase id="78209">Bułgarzy</phrase>. 

W roku 1168 <phrase id="79777">Duńczycy</phrase> zniszczyli ostatnią na świecie czynną świątynię Słowian, która mieściła się w <phrase id="78212">Arkonie</phrase> (dzisiejsze <phrase id="78210">Niemcy</phrase>). Jednak całkowita chrystianizacja naszych przodków rozpoczęła się po wybudowaniu kościołów i przez to wprowadzeniu tzw. sieci parafialnej. Ostatnie prasłowiańskie rytuały odbywały się w Polsce aż do końca średniowiecza, kiedy to stały się karalne. Rodzimowiercze praktyki były jeszcze bardzo długo praktykowane (np. ofiarę składano jeszcze w XIX wieku) i w zasadzie dzięki wąskiej grupie ludzi przetrwały one do dzisiaj. Nasi przodkowie dzielili swych bogów na 3 główne grupy: władzy zwierzchniej, walki zbrojnej oraz pomyślności gospodarczej. W związku z masową chrystianizacją na początku drugiego tysiąclecia naszej ery wiele zabytków dawnej kultury Słowian zostało barbarzyńsko zniszczone. Dzisiaj źródeł rodzimej wiary naszych przodków jest niewiele - najstarsze pochodzą z VI wieku. Jednak dociekliwi badacze i historycy na podstawie tych materiałów oraz podań i wierzeń ludowych są w stanie odtworzyć zarys religii przodków. Jedno jest pewne i namacalne: starożytni Słowianie pozostawili po sobie kilka kamiennych posągów m.in. wyłowiony z dna rzeki (w 1848 r.) czterotwarzowy <phrase id="310376">Świętowit</phrase> ze <phrase id="79781">Zbrucza</phrase>. Mało kto wie, iż najświętszym symbolem dla Słowian była swastyka. Jest to bardzo stary symbol pomyślności, Słońca, ognia i światła. Nasi przodkowie rysowali ją nad wejściem do swych domostw, by ta uchroniła rodzinę przed nieszczęściami i zapewniła dostatek. Była tym, czym dzisiaj krzyż dla Chrześcijan. 
</document>