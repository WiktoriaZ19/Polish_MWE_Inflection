<?xml version="1.0" encoding="UTF-8"?>
<document id="00101682">
<phrase id="467176">Poseł Aleksander Marek Skorupa</phrase>: 

Panie Marszałku! Pani Minister! Po pierwsze, dobrze, że rząd wyprzedza zagrożenia dla stabilności <phrase id="467177">finansów publicznych</phrase>. Dostrzegamy, że prowadzi odpowiedzialną politykę w tym zakresie. Po drugie, niezbywalnym prawem parlamentu jest ocena i wybór rozwiązań przedkładanych przez rząd. Tak się stało z problemem <phrase id="467178">Państwowego Gospodarstwa Leśnego Lasy Państwowe</phrase>, kiedy Izba wybrała inne rozwiązanie, niż proponował rząd – zwrócę uwagę, bo pan poseł Gosiewski domagał się, aby wskazać, kto był za i przeciw, że bez głosów sprzeciwu, czyli za pełną aprobatą. Po trzecie, mam nadzieję, że rząd nadal będzie szukał nowych rozwiązań, często warunkowych, tak jak w przypadku VAT, nie bezwzględnych, które będą nas wyprzedzająco zabezpieczały przed zagrożeniem destabilizacji finansów publicznych, często związanym z działaniem czynników zewnętrznych. 

Dobrze się stało, że Wysoka Izba zwróciła uwagę na kilka tematów, takich jak sprawy OFE, składki rentowej czy podatku bankowego. <phrase id="467181">Wysoka Izba</phrase> zawsze będzie weryfikowała, to znaczy przyjmowała lub nie, takie rozwiązania, bo przecież Sejm ma swoją odpowiedzialność wobec społeczeństwa jako całości, ale również wobec poszczególnych grup społecznych i dziedzin naszego życia. 

Kończąc, chciałbym uspokoić niektóre osoby, które wyrażają niepokój. Zgłoszono 5 poprawek. Poprawki opozycji, PiS i SLD, dotyczą <phrase id="467184">podatku VAT</phrase>, natomiast poprawki <phrase id="467185">Platformy Obywatelskiej</phrase> dokonują pewnych korekt dotyczących katalogu wydatków wyłączonych spod reguły dyscyplinującej i doprecyzowują sprawę podatku dla spółek niebędących osobami prawnymi. Dziękuję bardzo. (Oklaski) 

<phrase id="467186">Wicemarszałek Marek Kuchciński</phrase>: 

Dziękuję bardzo panu posłowi. 

Zamykam dyskusję. 

W związku z tym, że w trakcie drugiego czytania złożono do przedłożonego projektu ustawy poprawki – chyba 7 poprawek – proponuję, aby Sejm skierował ponownie ten projekt do Komisji Finansów Publicznych w celu przedstawienia sprawozdania. 

Jeżeli nie usłyszę sprzeciwu, będę uważał, że Sejm propozycję przyjął. 

Sprzeciwu nie słyszę. 

Przystępujemy do rozpatrzenia punktu 17. porządku dziennego: Pierwsze czytanie obywatelskiego projektu ustawy o powrocie do Rzeczypospolitej Polskiej osób pochodzenia polskiego deportowanych i zesłanych przez władze <phrase id="467187">Związku Socjalistycznych Republik Radzieckich</phrase> (druk nr 3605). 

Proszę o zabranie głosu przedstawiciela <phrase id="467188">Komitetu Inicjatywy Ustawodawczej</phrase> pana <phrase id="467189">Jakuba Płażyńskiego</phrase> w celu przedstawienia uzasadnienia projektu ustawy. 
</document>