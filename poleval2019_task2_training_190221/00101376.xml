<?xml version="1.0" encoding="UTF-8"?>
<document id="00101376">
<phrase id="55693">Chlebowo</phrase> (<phrase id="425347">województwo <phrase id="55695">pomorskie</phrase></phrase>) 

Chlebowo (kaszb. <phrase id="55696">Chlebòwò</phrase>) – wieś w <phrase id="55697">Polsce</phrase> położona w województwie <phrase id="55698">pomorskim</phrase>, w <phrase id="425348">powiecie <phrase id="55700">bytowskim</phrase></phrase>, w <phrase id="425349">gminie <phrase id="308354">Miastko</phrase></phrase> na pograniczu pojezierzy <phrase id="55702">Drawskiego</phrase> i <phrase id="55703">Bytowskiego</phrase> na <phrase id="425350">wzgórzach morenowych</phrase> dochodzących do 250 m n.p.m. 4 km na wschód od <phrase id="55704">Miastka</phrase>. Chlebowo leży przy trasie łączącej dwa <phrase id="425351">powiaty <phrase id="55706">bytowski</phrase></phrase> i <phrase id="425352">powiatem <phrase id="55707">człuchowski</phrase></phrase>. Trasa ta jest również połączeniem gmin <phrase id="308355">Miastko</phrase> i <phrase id="308356">Koczała</phrase>. 

Jest to obszar w dużej mierze zalesiony. W okolicy znajduje się wiele jezior lobeliowych, rynnowych i oczek wodnych. 

W latach 1975-1998 miejscowość administracyjnie należała do województwa słupskiego. 

Historia 

Osada była wzmiankowana w 1877 roku jako niem. Kornburg. Obecna nazwa należy do pseudotopograficznych, została utworzona od rzeczownika chleb i związana jest z dwoma piecami chlebowymi, które do około 1970 roku znajdowały się we wsi. Chleb w nich wypiekany dostarczał świeżego pieczywa dla całej ludności mieszkającej we wsi. Chlebowo zostało rozbudowane po roku 1950. Było to związane z powstaniem "PGR Miastko" (1 czerwca 1949) oraz <phrase id="55715">Zakładu Rolnego</phrase> w <phrase id="55712">Chlebowie</phrase>. Wydarzenie to spowodowało napływ ludności, która zamieszkała w wiosce i podjęła pracę w gospodarstwie. Początkowo w gospodarstwie zajmowano się hodowlą koni, które były używane do prac polowych. Stado liczyło 36 koni. Z czasem zostały one zastąpione maszynami, co spowodowało zredukowanie liczby koni w stadzie. W późniejszych latach zajęto się hodowlą bydła, owiec oraz trzody chlewnej. W dniu 1 września 1991 roku nastąpiła likwidacja "PGR Miastko" oraz ZR w <phrase id="55718">Chlebowie</phrase>. W efekcie duża cześć ludności została bez pracy i środków do życia. 1 sierpnia 1992 roku <phrase id="55719">PGR Miastko</phrase> został przejęty przez <phrase id="55720">Agencję Własności Rolnej</phrase> <phrase id="55721">Skarbu Państwa</phrase>. Obecnie ziemie byłego <phrase id="55722">Zakładu Rolnego</phrase> w Chlebowie wraz z pozostałymi budynkami gospodarczymi są własnością prywatną. Gospodarstwo obejmuje ok. 300 ha ziemi ornej klasy IV-V. Oprócz uprawiania ziemi hodowana jest trzoda chlewna. 

Zabytki 

Do 2000 roku we wsi znajdował się pałac murowany z 1921 roku oraz zespół dworsko-folwarczny z obiektami z pierwszej połowy XIX w. Budynki te zostały zburzone i według poprawionych planów mają zostać odbudowane. Podczas funkcjonowania zakładu rolnego pałac zajmowany był przez zarząd gospodarstwa. Mieściły się w nim biura oraz mieszkanie zarządcy. W okolicach <phrase id="55724">Chlebowa</phrase> znajdują się budynki mające bogatą przeszłość. 

Pierwszy z nich znajduje się we wsi, jest to budynek należący do XIX-wiecznego folwarku. Obecnie jest zamieszkany przez 4 rodziny. 

Następnym obiektem jest dom wybudowany w 1921 r., który zachował się do dziś w pierwotnym stanie. 

Kolejny dom pochodzi z 1939 r. Po wojnie został odremontowany i obecnie wchodzi w skład niewielkiej posiadłości leżącej w okolicy <phrase id="55725">Chlebowa</phrase>. 

W <phrase id="55726">Chlebowie</phrase> jest budowana świetlica i plac zabaw. Dzieci i młodzież uczą się w szkołach w Miastku. We wsi jest sklep spożywczy. Wieś posiada ujęcie wodne i nowoczesną sieć kanalizacyjną. 
</document>