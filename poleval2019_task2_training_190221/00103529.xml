<?xml version="1.0" encoding="UTF-8"?>
<document id="00103529">
DESIRÉE 

Kobietę. 

SZCZĘSNY KUPKA 

Jak to, kobietę? 

ARABELLA 

Jesteśmy kobietami, misiu. 

RUSŁANA kładzie jego rękę na swojej piersi 

Dokładnie! 

SZCZĘSNY KUPKA podrywa się jak sparzony 

Co? Co to jest? Przecież to są kobiety! 

DESIRÉE 

E tam kobiety, zwykłe rury. 

(Puszcza oczko do dziewczyn.) 

SZCZĘSNY KUPKA 

Kobiety są dobre dla pedałów! Na mnie już czas! 

(Spieszy ku wyjściu, lecz gdy otworzy drzwi, natychmiast je zamyka i ucieka do salonu, a z niego za kulisy.) 

DESIRÉE 

Dziewczyny, idźcie go pilnować, a ja zobaczę. 

(Dziewczyny wychodzą. Pukanie do drzwi. Desirée otwiera. Wchodzi <phrase id="474404">Pan Mors</phrase>.) 

PAN MORS 

Dzień dobry. Hasło mors. 

DESIRÉE 

Odzew ariendi. 

PAN MORS 

Widziałem tu pana Kupkę. 

DESIRÉE 

To pomyłka. Nikt taki tutaj nigdy nie był. 

PAN MORS 

Widziałem wyraźnie! 

DESIRÉE 

Nie ma dziś w ogóle klientów. Takie czasy. Odkąd przestało obowiązywać <phrase id="474405">Prawo Sodomy</phrase>, ludzie wolą chodzić na anioły. 

PAN MORS 

Bóg z nimi, ale teraz pani mnie puści, a ja przeszukam dom. 

DESIRÉE 

Jak pan śmie! Tu są tylko moje dziewczyny! 

PAN MORS 

Mam wierzyć? 

DESIRÉE klaszcze 

Dziewczyny! Klient! 

PAN MORS 

Nie jestem klientem. Powiedzmy, że przerzuciłem się na anioły... 

DESIRÉE 

Dla kamuflażu tak rzuciłam. O, już są. 

(Wchodzą dziewczyny oraz Szczęsny Kupka przebrany za kobietę, zmanierowane ruchy, obsceniczne gesty.) 

ARABELLA 

Jestem Arabella. 

RUSŁANA 

Ja Rusłana. 

FADELA 

Fadela. 

PUELLA 

Puella. 

SZCZĘSNY KUPKA 

A ja Felicja. 

PAN MORS 

Czy panie mogą mnie zapewnić, ze nie przebywa tu, nie ukrywa się pan Szczęsny Kupka? Jestem Śmierć i przyszłem, to jest przyszedłam tu po niego. 

PUELLA 

Tu od dawna nie było żadnego prawdziwego mężczyzny... 

RUSŁANA 

Ale my za nimi nie tęsknimy. Mamy siebie. Nie, lachony? 

FADELA I ARABELLA grubymi głosami 

Nooo. 

SZCZĘSNY KUPKA 

Misiu, co ty pleciesz. Jaka śmierć. Ty – chłop, ja – baba. 

(Podchodzi do niego zmanierowanym krokiem.) 

Śmierć jest dobra dla pedałów! 

(Klęka przed nim.) 

Dzięki Felicji na zawsze zapomnisz o śmierci i pedale! 
</document>