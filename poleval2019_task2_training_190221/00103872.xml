<?xml version="1.0" encoding="UTF-8"?>
<document id="00103872">
Cóż śnił <phrase id="299814">Cis</phrase>, któż zgadnie. Tylko noszący <phrase id="357678">Myśl Przedwieczną</phrase>, Jedynie Istniejący, Starszy od Drzewa, <phrase id="357680"><phrase id="300986">Stwórca</phrase> <phrase id="300987">Twórcy</phrase></phrase> rzec to może. Spoglądał na latorośl swoich myśli, na płód swojej woli, owoc pierwszego zasianego ziarenka, na ogromne Drzewo Świata, Dziecko swe Cisowe i uśmiechał się. 

Odwieczny wsłuchał się bowiem w pierwszą symfonię świata, w deszcze, pulsowanie soków i chrapanie <phrase id="299817">Cisu</phrase> i napełniło go to na nowo pokojem. 

A gdy oswoił myśl swoją z delikatnym światłem kaganków świata, wtedy zamyślił ich opad. 

Srebro spłynęło z igiełek wiecznie zielonych w ciemność u korzeni <phrase id="357681">Kolumny Świata</phrase>. Ze spadłych owocni zaczęły wyrastać wyniosłe drzewa. Tak urodził się srebrny ogród bukowy. 

Nie było jeszcze liści na gałązkach, w wydartej Pustce przestrzeni rozrosła się puszcza bukowa, lecz ni runa zielonego, ni ziemi, ni istot żywych nie było. Ciemność jedna znów zapadła nad nowo stworzonym światem, gdyż pierwsze lampy świata, srebrne szyszki cisowe, zrodziły z siebie ciemne i bezrozumne kolumny buków. To była ciemność druga, a utajone w tej ciemności wtórej czekały swojej chwili kolumny srebra. 
</document>