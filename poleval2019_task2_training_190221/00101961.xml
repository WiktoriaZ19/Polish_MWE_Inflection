<?xml version="1.0" encoding="UTF-8"?>
<document id="00101961">
Zachęceni przełomowym pomysłem dystrybutorów <phrase id="74051">DVD</phrase>, do niekonwencjonalnej i wreszcie skutecznej walki z piractwem postanowili włączyć się również inni posiadacze praw autorskich. Śladem <phrase id="74052"><phrase id="74053">Filipa</phrase> II</phrase> do walki rzucili wszystkie siły. 

Wytwórnie płytowe sięgnęły po stare sprawdzone metody i do łask wróciła kaseta magnetofonowa. Nowoczesne technologie produkcji pozwoliły jednak uzyskać taśmę wystarczająco cienką, aby już po kilkunastu odtworzeniach rwała się na kawałki. W ten sposób na nowo zdefiniowane zostało pojęcie remiksu. Temu wciągającemu zajęciu oddaje się nowe pokolenie słuchaczy muzyki. 

Niełatwe zadanie czekało dystrybutorów muzyki w formie elektronicznej, ale i oni znaleźli sposób. DRM odczytujący odcisk palca w połączeniu z recytacją <phrase id="76801">Odysei</phrase> wspak umożliwia odsłuchanie całości utworu. Prawdziwi melomani recytują także Iliadę, <phrase id="76803">Eneidę</phrase>, względnie inne klasyczne heksametry. W celu ochrony przed greko-łacińską kakofonią coraz więcej osób nabywa przenośne odtwarzacze i zasila szeregi kupujących pliki muzyczne. 

Programy telewizyjne co 45 sekund przerywają plansze ostrzegające o karach za naruszenie prawa autorskiego, równocześnie na wszystkich kanałach. <phrase id="309819">TV Trwam</phrase> prezentuje po prostu treść piątego przykazania i ekskluzywne migawki z piekła. 

Producenci gier komputerowych porozumieli się z producentami sprzętu i odwrócili dotychczasowy model biznesowy. Teraz to nie konsole, ale gry sprzedawane są poniżej kosztów, ale każde urządzenie niezbędne do ich uruchomienia (konsola, karta graficzna) działa na zasadzie aparatu telefonicznego na kartę kredytową. Konieczność wyposażenia młodzieży szkolnej w odpowiednie karty spotkała się z przychylnym przyjęciem ze strony sektora bankowego. 

W kinach ostatecznie zrezygnowano z wyświetlania całych filmów na rzecz reklam i trailerów. Wprawdzie nieznacznie spadła frekwencja, wzrosła za to sprzedaż popcornu. 
</document>