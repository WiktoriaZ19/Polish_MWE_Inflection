<?xml version="1.0" encoding="UTF-8"?>
<document id="00103545">
Kurtyna w górę. 

Kurtyna [odpowiednia zasłona, w miejsce normalnej kurtyny] jest opuszczona. 

Na proscenium krzesło i stoliczek z lampką, odtwarzaczem DVD i kilkudziesięcioma leżącymi w nieładzie płytami (DVD, CDR itp.). Na stoliku leży też kilka opasłych tomów, w czerwonej, zdobionej oprawie przypominają kościelne mszały, wystają z nich różnokolorowe zakładki sterczące niczym powyginane struny w różnych kierunkach. 

Słychać zdawkowy śmiech ISIS. 

Głos CUTA zza kurtyny: 

Ten się śmieje, kto się śmieje przedostatni. 

Głos ISIS zza kurtyny: 

Dlaczego? (z udawanym zainteresowaniem) 

Głos CUTA zza kurtyny: 

Bo ostatni się śmieje samotnie..(pauza) 

(rezygnująco) Dawne dni.. 

Głos ISIS zza kurtyny (wchodzi w słowo): 

Nie mów, że były lepsze, niż są teraz. 

Dlaczego sam sobie gotujesz zgubę? (dłuższa pauza) 

Dlaczego miałbyś umrzeć przed swym czasem? 

Nie zwracaj uwagi na wszystkie rozmowy, nie myśl za dużo.. 

Obserwuj.. 

Z lewej strony wchodzi CUT, ubrany w nienaganny wieczorowy strój. Chwilę stoi i patrzy. Siada przy stoliku, tyłem do widowni, zakłada nogę na nogę, zdejmuje. Zakłada, zdejmuje. Zakłada. 

CUT(w kierunku kurtyny): 

Jesteś tam? 

ISIS(zza kurtyny): 

Tak. 

CUT: 

Tak czyli kto? 

ISIS: 

Ja. 

CUT: 

Nie widzę cię. 

ISIS: 

Ja też nie widzę..nikogo. 

CUT: 

Hmm..a więc jesteś tam sama.. 

ISIS: 

A ty? 

CUT: 

Ja chyba też.. 

ISIS: 

Może to nieporozumienie? 

CUT(niedosłyszy): 

Marzenie? Na pewno.. 

ISIS: 

Nieporozumienie.. 

CUT: 

Mis - (cedzi) - interpretacja.. 

Czy to nie znaczy: egzegeza tęsknoty? 

CUT wstaje, wychodzi. 

Kurtyna opada (nie idzie w górę, ale spada w dół i ściele się na proscenium) – patrz uwagi formalne. 

W głębi sceny metalowe, szpitalne łoże ustawione dłuższym bokiem do widowni. 

Na łożu ISIS, leży na boku, głowę podpiera łokciem, patrzy w nieokreślony punkt przed siebie (w kierunku widowni). 

Jest w koszuli nocnej, ale nie przykryta. 

Lewe obramowanie łóżka przykryte grubym płótnem – białą narzutą–całunem. 

Nad łóżkiem obraz lub zdjęcie bizantyjsko dekorowane, na którym widać mężczyznę bardzo podobnego do CUT’A. 

Pod obrazem duży, umieszczony na stylizowanej wstędze pergaminu (podtrzymywany z obu stron przez aniołki dmące w trąby) napis: „Dominus Dicis – Et – Non – Facis” [Pod obrazem podświetlenie umożliwiające łatwe włącznie lampki oświetlającej obraz od dołu] 
</document>