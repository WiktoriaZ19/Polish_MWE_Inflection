<?xml version="1.0" encoding="UTF-8"?>
<document id="00103637">
Przed wspaniałą <phrase id="349113">gotycką katedrą w <phrase id="302049">Amiens</phrase> we <phrase id="302050">Francji</phrase></phrase>, stoi <phrase id="349114">posąg <phrase id="310604"><phrase id="309459">Jezusa</phrase> Chrystusa</phrase></phrase> otoczonego dwunastoma <phrase id="302444">Apostołami</phrase>. Rzeźbiarz pragnął przedstawić wielkie cnoty ale także wady uczniów <phrase id="309341">Chrystusa</phrase>. Na przykład św. <phrase id="302242">Piotr</phrase> został ukazany pod postacią uciekającego przed lampartem, niżej zaś jako jeździec dosiadający tego drapieżnika. W ten sposób artysta unaocznił tchórzostwo i odwagę św. <phrase id="302241">Piotra</phrase>. Z dzieła tego jasno widać, że to co jest słabością człowieka, może przeobrazić się w jego siłę; to przed czym uciekał może stać się rydwanem, na którym jedzie po zwycięstwo. U <phrase id="309342">Boga</phrase> nie ma rzeczy niemożliwych. 

Dzisiejsza Ewangelia, jest właśnie o tym jak słabość staje się siłą poprzez pokorę i cichość. Aby lepiej zrozumieć tajemnicę o <phrase id="349117">królestwie <phrase id="302056">Bożym</phrase></phrase>. <phrase id="309465">Jezus</phrase> przytacza nam dzisiaj dwie przypowieści - o nasieniu zboża i ziarenku gorczycy. Korzystając z przypowieści, aby głosić naukę o Królestwie Bożym Jezus niczego nie ukrywa – wręcz przeciwnie – odkrywa głęboką prawdę o misterium <phrase id="309344">Boga</phrase> i Jego Królestwie. 

Wyjaśniając przypowieść o nasieniu zboża i ziarenku gorczycy <phrase id="309516">Jezus</phrase> podkreśla dość istotną różnicę pomiędzy skromnym początkiem a wprost nadzwyczajnymi wynikami osiąganymi w późniejszym czasie. Oto maleńkie ziarno – powiada Jezus – kryje w sobie energię pozwalającą na zamienienie się w olbrzymie drzewo. I podobnie jak ono, tak również rozrośnie się Królestwo Boże, choć wydaje się, że skazane jest na przegraną. 

Poprzez przypowieści o przeobrażeniu się ziarna w zboże lub w drzewo Jezus ukazuje wzrost Królestwa Bożego. To ziarno, które przecież jest Słowem Bożym, ma w sobie ogromną moc. Dzięki niej to, co najmniejsze na ziemi, w Królestwie niebieskim staje się największe. Jest to możliwe dlatego, że uczyniło się małym i zajęło ostatnie miejsce, a Bóg wywyższa pokornych. 

Bóg wybiera to co małe. Bóg wybiera to, co słabe po ludzku, by moc swoją okazać! Jezus także na swoich Apostołów wybrał zwyczajnych, prostych ludzi. Takich jak <phrase id="302066">Piotr</phrase>, który był rybakiem, a Chrystus pomimo jego słabości i zaparcia się <phrase id="302433">Mistrza</phrase> ustanowił go Głową <phrase id="302254">Kościoła</phrase>. Chesterton pisze o tym w następujący sposób: Kiedy Chrystus w symbolicznej chwili zakładał swoje wielkie stowarzyszenie to nie wybrał na kamień węgielny błyskotliwego <phrase id="302266">Pawła</phrase>, ani mistyka <phrase id="302265">Jana</phrase>, ale krętacza, snoba, tchórza słowem… człowieka. I na tej opoce zbudował swój Kościół a bramy piekielne go nie przemogły. 

Dlaczego Bóg tak właśnie czyni? Kiedy my potrzebujemy pomocy w jakimś zadaniu, kogoś do współpracy, to wybieramy człowieka, który naszym zdaniem jest najlepszy w danej dziedzinie. I myślimy, że Bóg powinien działać według naszej logiki. A Bóg czyni inaczej. I zdaje się, że jest taki przekorny, że im większe dzieło, tym lichsze narzędzie. Dlaczego tak czyni? 

<phrase id="302436">Pismo Święte</phrase> pokazuje nam, że po pierwsze, po to, aby było widoczne Jego działanie, że to Bóg czyni, a nie człowiek. Aby nikt nie miał wątpliwości i nie mógł Bożej interwencji wytłumaczyć w sposób naturalny. 

Możemy także powiedzieć, że nie ma pokolenia w którym by Kościół nie doświadczał w różnych miejscach świata bycia tylko małym ziarnem gorczycy. Słowo Boże obecne w historii wydaje się być skazane na porażkę. Nie zapominajmy jednak, że dla nas jest to czas sprzyjający do umocnienia naszej wiary w siłę i moc <phrase id="326108">Chrystusa</phrase>. Zapamiętajmy, że pomimo naszych słabości i wad, mocą Chrystusa możemy wszystko. 

Podsumowując. Pan Bóg nie omija nikogo. Każdego wybiera do jakiegoś zadania. Każdy jest powołany. Bo tak naprawdę przed Bogiem wszyscy jesteśmy mali, nędzni i słabi. Różnimy się tylko tym, że jedni to sobie uświadamiają i stają w prawdzie o sobie, a inni niestety żyją w iluzji swojej wielkości i mądrości. I wielkim miłosierdziem dla człowieka jest to, gdy Pan Bóg wyprowadzi go z takiej iluzji, pokaże mu jego nędzę i uświadomi, że bez Niego nic, naprawdę nic nie może uczynić. I wtedy, gdy człowiek zostanie ogołocony, gdy stanie taki mały, bezradny, oczekujący wszystkiego od <phrase id="309431">Boga</phrase>, to wtedy zdolny jest do odkrycia, tego, czego oczekuje od niego <phrase id="309432">Bóg</phrase>, tego do czego wybrał Go <phrase id="309433">Bóg</phrase>. Wtedy jest zdolny do pójścia za Jego głosem… Jezu cichy i pokornego serca, uczyń serce moje według serca Twego. Amen 
</document>