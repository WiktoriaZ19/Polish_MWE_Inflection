<?xml version="1.0" encoding="UTF-8"?>
<document id="00101917">
<phrase id="466239">Rada Miejska w Radomiu</phrase> zwraca się z apelem o uwzględnienie w <phrase id="466240">Programie Budowy Dróg Krajowych na lata 2011-2015</phrase> inwestycji drogowych własnych dla Radomia i całego regionu radomskiego, które zostały pominięte lub przesunięte na dalszy okres realizacji. 

Drogi pominięte w przedmiotowym Programie są od dawna oczekiwane przez mieszkańców Radomia i stanowią niezbędną infrastrukturę dla rozwoju miasta i całego regionu radomskiego. 

<phrase id="466241">Szlaki komunikacyjne</phrase>, których przesunięta w Programie na późniejszy okres realizacja budzi nasz uzasadniony sprzeciw, to: 

1. Budowa <phrase id="466242">drogi ekspresowej</phrase> S7 (odcinek: zachodnia obwodnica Radomia) – Załącznik nr 1a - Lista zadań priorytetowych, których realizacja moŜe zostać rozpoczęta po 2013 roku. 

2. Budowa drogi ekspresowej S7 (odcinek: Radom – granica województwa mazowieckiego) – Załącznik nr 1a - Lista zadań priorytetowych, których realizacja może zostać rozpoczęta po 2013 roku, 

3. Budowa drogi ekspresowej S12 (odcinek: Radom – Puławy) – Załącznik nr 2 - Lista zadań, których realizacja przewidywana jest po roku 2013, 

4. Budowa drogi ekspresowej S12 (odcinek: Radom - Sulejów) – Załącznik nr 2 - Lista zadań, których realizacja przewidywana jest po roku 2013, 

Wielce niepokojące jest kolejne odsunięcie na bliżej nieokreślony czas realizacji ww. odcinków dróg, które od dawna postrzegane są przez mieszkańców regionu jako ogromna szansa na nowe miejsca pracy, tym bardziej, że region charakteryzuje się wysokim strukturalnym bezrobociem. Radomski obszar problemowy potrzebuje wielu inwestycji, w tym przede wszystkim drogowych, aby powoli niwelować zapóźnienia gospodarcze i społeczne względem innych obszarów kraju. 

Drogi jako krwioobieg miast i regionów nadają właściwy rytm tym obszarom, dają asumpt do rozwoju i dobrobytu. Radom też tego potrzebuje i dlatego domagamy się zmian w przedłożonym do konsultacji Programie. 
</document>