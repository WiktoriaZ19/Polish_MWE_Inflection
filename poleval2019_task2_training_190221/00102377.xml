<?xml version="1.0" encoding="UTF-8"?>
<document id="00102377">
“<phrase id="342854">Przetwory</phrase>” były festiwalem niezależnego designu, sztuki i rzemiosła utrzymanych w konwencji “Zrób-to-sam/a”, oraz przetwarzania odpadków i śmieci. W imprezie, którą odwiedziło strasznie dużo osób, uczestniczyło kilkudziesięciu wystawców - od profesjonalistów takich jak <phrase id="484827">firma <phrase id="342853">Ho:: Lo</phrase></phrase>, produkująca świetne torby z odzyskannych bannerów reklamowych, przez wziętych młodych designerów, po twórców “amatorskich” (jak zwykle na K20 - piszę to w najlepszym tego słowa znaczeniu). 

Sam prowadziłem stoisko <phrase id="484829">Creative Commons <phrase id="337884">Polska</phrase></phrase> - uczestnicząc w <phrase id="342855">przetworach</phrase> obchodziliśmy urodziny <phrase id="337883">CC</phrase>, o których pisał niedawno <phrase id="337886">Mirek</phrase> . W ramach obchodów rozdawaliśmy prezenty - przez dwa wypalaliśmy płyty z wolną muzyką dostępną na <phrase id="484830">licencjach <phrase id="342859">CC</phrase></phrase>, do której goście sami produkowali okładki. To właśnie oglądanie kreatywności drzemiącej we wszystkich z nas było najlepszym, co mnie podczas “<phrase id="342856">Przetworów</phrase>” spotkało - okładki powstawały rewelacyjne. Prawda to niby oczywista, że każdy z nas potrafi tworzyć, ale większość z nas zapomina o tym prostym fakcie po opuszczeniu przedszkola lub podstawówki. 

Piszę o tym wszystkim, bo dużo się dzisiaj mówi o pobudzaniu oddolnej kreatywności z pomocą nowych mediów - na tym zresztą skupia się nasz blog. Ale warto też pamiętać, że kreatywność cyfrowa świetnie splata się z analogową - że twórcę mash-upów i kolczyków z modeliny napędza ten sam twórczy duch. 

“Przetwory” się zakończyły, ale wypalana przez nas muzyka jest w dużej mierze dostępna w sieci. Jeśli chcielibyście wypalić sobie lub komuś prezent na święta, to stworzyliśmy prosty katalog zawierający większość <phrase id="337888">polskiej</phrase> muzyki na licencjach <phrase id="342860">CC</phrase> i kilka innych wydawnictw też. 
</document>