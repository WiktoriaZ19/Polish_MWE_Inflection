<?xml version="1.0" encoding="UTF-8"?>
<document id="00101280">
Nawłoć <phrase id="310980">kanadyjska</phrase> 

<phrase id="422744">Nawłoć kanadyjska</phrase> (Solidago canadensis L.) – gatunek rośliny wieloletniej, należący do rodziny astrowatych. Nazwa ludowa: "<phrase id="422745">Drzewko <phrase id="309594">Matki Boskiej</phrase></phrase>". Pochodzi z wschodniej części <phrase id="51048">Ameryki Północnej</phrase> . Jako uciekinier z upraw rozprzestrzenił się w <phrase id="51049">Europie</phrase>. W Polsce rośnie na większości terytorium na siedliskach naturalnych i synantropijnych. Status gatunku w polskiej florze: kenofit, agriofit. Prawdopodobnie rozprzestrzeniła się z uprawy roślin ozdobnych, doskonale aklimatyzuje się i zaczyna nawet wypierać gatunki rodzime. Specjaliści uważają, że z tego powodu powinna być zwalczana. 

Morfologia 

; Łodyga: Wysokość do 1,5 m, wzniesiona, sztywna, pojedyncza, naga lub rzadko owłosiona, cienka. Wewnątrz jest pusta. 

; Liście: Podługowatolancetowate albo lancetowate, o zaostrzonych końcach, brzegi ostro piłkowane. Po liściach najłatwiej odróżnić ją od podobnego gatunku – nawłoci pospolitej. Wszystkie liście z rzadka owłosione, zmniejszające się ku wierzchołkowi łodygi. 

; Kwiaty: Drobne, żółte, zebrane w koszyczki (od 5 do 14 kwiatków w jednym koszyczku), a te w wiechowate kwiatostany na szczycie łodygi. Listki okrywy kwiatostanu stępione, bardzo nierówne, lancetowatego kształtu. 

; Owoc: Niełupki z puchem kielichowym. 

; Kłącze: Silnie rozgałęzione. 

Biologia i ekologia 

Siedlisko: aluwia nadrzeczne, rowy melioracyjne, mokre łąki. W klasyfikacji zbiorowisk roślinnych gatunek charakterystyczny dla zespołu Ass. Rudbeckio-Solidaginetium . Kwiaty przedprątne, zapylane przez motyle i błonkówki. Roślina miododajna. Kwitnie od lipca do sierpnia . Nasiona rozsiewane przez wiatr. Roślina trująca: Podobnie jak nawłoć pospolita jest rośliną szkodliwą dla bydła domowego. Stosowana w odpowiednich dawkach posiada też podobne właściwości lecznicze. 

Zastosowanie 

Jest uprawiana jako roślina ozdobna. 

Ciekawostki 

Indianie Odżibwejowie robili lewatywy z korzeni nawłoci. Z ziela i korzeni sporządzali wyciągi, które używali wewnętrznie jako środki pobudzające i wzmacniające. 

Indianie Alabama używali herbatki z nawłoci do leczenia przeziębień, zaś zewnętrznie do leczenia obolałych miejsc. 
</document>