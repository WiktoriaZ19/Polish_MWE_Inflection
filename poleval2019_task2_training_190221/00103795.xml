<?xml version="1.0" encoding="UTF-8"?>
<document id="00103795">
W naszym podejściu wybierzemy pierwszy sposób opisu traktując <phrase id="484083">zmienne czasowe</phrase> i przestrzenne w ten sam sposób. W konstruowaniu <phrase id="484084">kwantowej teorii pola</phrase> możemy wyróżnić cztery podstawowe składniki. 

1. Lagranżjan lub równoważnie klasyczne równanie ruchu dla rozważanego pola. 

2. Procedura kwantowania, np. <phrase id="484086">kwantowanie kanoniczne</phrase> lub podejście związane z całką po trajektoriach. 

3. Charakterystyka stanów kwantowych. 

4. Fizyczna interpretacja stanów i obserwabli. 

W <phrase id="484087">płaskiej czasoprzestrzeni</phrase> niezmienniczość lorentzowska odgrywa zasadniczą rolę w każdym z powyższych punktów. Przykładowo jest ona pomocna w znalezieniu stanu próżni dla teorii pola. W zakrzywionej czasoprzestrzeni nie mamy symetrii Lorentza. Nie jest to problem w dwóch pierwszych punktach. Klasyczną teorię pola i jej formalne kwantowanie może być przeprowadzone w dowolnej czasoprzestrzeni. Prawdziwe problemy pojawiają się w dwóch ostatnich punktach. Ogólnie rzecz biorąc, w zakrzywionej czasoprzestrzeni nie istnieje jednoznaczny stan próżni. Poza tym pojawiają się problemy z jednoznaczną deﬁnicją cząstek w teorii pola i ﬁzyczna interpretacja teorii jest trudniejsza. 
</document>