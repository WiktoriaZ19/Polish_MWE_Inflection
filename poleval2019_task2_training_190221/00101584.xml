<?xml version="1.0" encoding="UTF-8"?>
<document id="00101584">
Panie Marszałku! Wysoka Izbo! Długo czekaliśmy na rozwiązanie kwestii możliwości zakładania żłobków. To jest naprawdę bardzo dobry moment. Jednak po analizie tego dokumentu i po uzyskaniu informacji od pani minister, niestety, należy stwierdzić, że skutki tej ustawy pewnie będą odłożone w czasie ze względów finansowych. Generalnie, jeśli prześledzimy sposób finansowania tego przedsięwzięcia, to należy wskazać dwa źródła: samorząd i rodzica. Szacuje się, że utrzymanie jednego dziecka w żłobku kosztuje 1116 <phrase id="54388">zł</phrase>. To są ogromne pieniądze dla samorządu i ogromne pieniądze dla rodzica. 

W zasadzie, jeżeli nie będzie tutaj współpłacenia, a myślę, że wiele samorządów sobie na to nie pozwoli, to będą to naprawdę żłobki elitarne. Proszę przyłożyć tę kwotę do średniego wynagrodzenia w <phrase id="54391">Polsce</phrase>. Wiemy, że jeśli chodzi o większość, zwłaszcza młodych pracowników, kobiet, wynagrodzenie jest dobre, jeżeli jest w granicach 2000 <phrase id="54389">zł</phrase> netto, na rękę. To już jest dobrze. To jest główna bariera w przypadku tej ustawy, która jest oczekiwana. 

Chciałabym w pewien sposób przestrzec panią minister, bo prace nad <phrase id="466716">projektem ustawy</phrase> są bardzo nagłaśniane, a ustawa jest oczekiwana. Wydaje mi się, że jeżeli projekt przejdzie do etapu realizacji, to będzie ogromne rozczarowanie i niezadowolenie tysięcy kobiet, wykształconych, gotowych do podjęcia aktywności zawodowej, ambitnych, które czekają na wyciągnięcie ręki i na pomoc. W zasadzie ta pomoc będzie miała miejsce wtedy, jeżeli miejsce w żłobku będzie kosztowało circa 500 <phrase id="54390">zł</phrase>. 

Dlatego chciałabym dopytać o jedną kwestię. Pani minister tylko zasygnalizowała, że jest w planie rządowy program współpracy rządu z samorządem w zakresie dofinansowania żłobków. Chciałabym prosić o rozwinięcie tego wątku. Dziękuję. (Oklaski) 

<phrase id="466712">Wicemarszałek <phrase id="54401"><phrase id="54393">Jerzy</phrase> <phrase id="54396">Wenderlich</phrase></phrase></phrase>: 

Dziękuję bardzo, pani poseł. 

O zabranie głosu i zadanie pytania proszę pana posła <phrase id="54403"><phrase id="54394">Zbysława</phrase> <phrase id="54398">Owczarskiego</phrase></phrase>, <phrase id="466714">Prawo i Sprawiedliwość</phrase>. 

Poseł Zbysław Owczarski: 

Dziękuję. 

Panie Marszałku! Wysoki Sejmie! Pani Minister! Niewątpliwie ten projekt przygotowany przez panią ma dwa bardzo pozytywne aspekty. Pierwszy to poszerzenie możliwości, jeśli chodzi o formy sprawowania opieki nad dzieckiem do trzeciego roku życia. Drugi to wyprowadzenie żłobków z systemu opieki zdrowotnej, wzorem projektu ustawy przygotowanego już dwa lata wcześniej przez panią minister <phrase id="54404"><phrase id="54400">Kluzik</phrase>-<phrase id="54399">Rostkowską</phrase></phrase>. 
</document>