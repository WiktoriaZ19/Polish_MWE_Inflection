<?xml version="1.0" encoding="UTF-8"?>
<document id="00103922">
Muzyka, o której mowa, to nic innego niż improwizacje pianistów kawiarnianych. Zdaję sobie sprawę, że jest ona grana gdziekolwiek tylko jest bar z fotepianem, ale chyba wyłącznie w naszej dzielnicy cieszy się ona tak wielką popularnością, jest grana w tylu miejscach - i ma własny konkurs jej właśnie poświęcony. 

Znaczenie tej muzyki uświadomiłem sobie dzięki temu konkursowi. W <phrase id="481090">poniedziałek <phrase id="471303">wielkanocny</phrase></phrase> poszliśmy odwiedzić długo niewidzianych znajomych. Okazało się, że ostatni raz widzieliśmy się przed <phrase id="471304">Bożym Narodzeniem</phrase> i dostaliśmy od nich zaległy prezent: płytę "<phrase id="471305">A Bárzongorista</phrase>" z finału pierwszego <phrase id="481091">konkursu dla pianistów kawiarnianych</phrase>. Konkurs organizowany został właśnie po raz drugi. Do udziału zgłosiło się 100 (!) uczestników, do finału, który miał miejsce w <phrase id="481092">hotelu <phrase id="471306">Royal</phrase></phrase> znajdującym się, rzecz jasna, w naszej dzielnicy, dotarło sześcioro z nich. Pięćsetosobowa sala była wyprzedana już dwa tygodnie przed koncertem finałowym a podobno trzy razy tyle biletów można było sprzedać. Chyba nie dziwi, że sprawa mnie zainteresowała. 

Tradycje tej muzyki w naszej dzielnicy sięgają końca dziewiętnastego wieku, kiedy to powstało tu dużo niezwykle popularnych kawiarni. W nich grywali giganci gatunku z <phrase id="471307"><phrase id="471309">Rezső</phrase> <phrase id="471308">Seressem</phrase></phrase> na czele. Napisał one wiele światowych przebojów z najsłynniejszą z nich "Smutną niedzielą", która stała się nieformalnym hymnem samobójców wywołując falę prób samobójczych po wydaniu jej w 130 nagraniach płytowych w czterdziestu językach. <phrase id="471311">Seress</phrase> pomimo wielkiej ilości zaproszeń na koncerty zagranicę, m. in. do <phrase id="471313">Carnegie Hall</phrase>, nigdzie nie wyjeżdzał, podobno bał się kompromitacji jako że kiepsko grał na pianinie i nie potrafił czytać nut ... Przez całe życie nie opuszczał siódmej dzielnicy grając najpierw w <phrase id="471319">Kulácsu</phrase> a potem w <phrase id="471320">Kispipie</phrase>, gdzie do dzisiaj zresztą gra zawsze jakiś pianista. 

Cóż to jest za muzyka! Wszystko jest tu możliwe, jedynym kryterium jest, żeby publiczność rozpoznała dany motyw. Temat "<phrase id="471317">Obladi Oblada</phrase>" <phrase id="471314">Beatlesów</phrase> poprzedza więc fragment "Marsza tureckiego" <phrase id="471316">Mozarta</phrase> - by zaraz po nim znów się niezauważenie pojawić. 
</document>