<?xml version="1.0" encoding="UTF-8"?>
<document id="00101610">
Nim gość oprzytomniał, ubrano go w kalosze, wydano resztę i wśród niskich ukłonów odprowadzono do drzwi. Interesant stał przez chwilę na ulicy, bezmyślnie patrząc w szybę, spoza której <phrase id="66450">Mraczewski</phrase> darzył go słodkim uśmiechem i ognistymi spojrzeniami. Wreszcie machnął ręką i poszedł dalej, może myśląc, że w innym sklepie kalosze bez literek kosztowałyby go dziesięć <phrase id="63676">złotych</phrase>. 

Pan <phrase id="63653">Ignacy</phrase> zwrócił się do <phrase id="66452">Lisieckiego</phrase> i kiwał głową w sposób oznaczający podziw i zadowolenie. <phrase id="66453">Mraczewski</phrase> dostrzegł ten ruch kątem oka i podbiegłszy do <phrase id="66455">Lisieckiego</phrase>, rzekł półgłosem: 

— Niech no pan patrzy, czy nasz stary nie jest podobny z profilu do <phrase id="63658"><phrase id="63657">Napoleona</phrase> III</phrase>? Nos... wąs... hiszpanka... 

— Do <phrase id="63659">Napoleona</phrase>, kiedy chorował na kamień — odparł <phrase id="66459">Lisiecki</phrase>. 

Na ten dowcip pan <phrase id="66460">Ignacy</phrase> skrzywił się z niesmakiem. Swoją drogą Mraczewski dostał urlop przed siódmą wieczór, a w parę dni później w prywatnym katalogu <phrase id="63663">Rzeckiego</phrase> otrzymał notatkę: 

"Był na <phrase id="63669">Hugonotach</phrase> w ósmym rzędzie krzeseł z niejaką Matyldą???" 

Na pociechę mógłby sobie powiedzieć, że w tym samym katalogu równie posiadają notatki dwaj inni. jego koledzy, a także inkasent, posłańcy, nawet — służący <phrase id="63665">Paweł</phrase>. Skąd Rzecki znał podobne szczegóły z życia swych współpracowników? Jest to tajemnica, z którą przed nikim się nie zwierzał. 

Około pierwszej w południe pan Ignacy, zdawszy kasę Lisieckiemu, któremu pomimo ciągłych sporów ufał najbardziej, wymykał się do swego pokoiku, ażeby zjeść obiad przyniesiony z restauracji; Współcześnie z nim wychodził <phrase id="63670">Klejn</phrase> i wracał do sklepu o drugiej; potem obaj z <phrase id="63671">Rzeckim</phrase> zostawali w sklepie, a <phrase id="66474">Lisiecki</phrase> i <phrase id="66475">Mraczewski</phrase> szli na obiad. O trzeciej znowu wszyscy byli na miejscu. 

O ósmej wieczór zamykano sklep; subiekci rozchodzili się i zostawał tylko Rzecki. Robił dzienny rachunek, sprawdzał kasę, układał plan czynności na jutro i przypominał sobie: czy zrobiono wszystko, co wypadało na dziś. Każdą zaniedbaną sprawę opłacał długą bezsennością i smętnymi marzeniami na temat ruiny sklepu, stanowczego upadku <phrase id="63675">Napoleonidów</phrase> i tego, że wszystkie nadzieje, jakie miał w życiu, były tylko głupstwem. 

"Nic nie będzie! Giniemy bez ratunku!" — wzdychał przewracając się na twardej pościeli. 
</document>