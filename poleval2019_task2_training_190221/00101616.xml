<?xml version="1.0" encoding="UTF-8"?>
<document id="00101616">
Wtem spojrzawszy ku przystani, <phrase id="63720">Nedia</phrase> zawołała. 

– Czy pani moja widzi ten statek zarzucający kotwicę w ogrodowej przystani? 

– Widzę odrzekła <phrase id="66514">Amazya</phrase>, mogę nawet odczytać jego nazwę: <phrase id="63722">Guidara</phrase>. 

Obie podeszły do schodów prowadzących do morza aby lepiej przypatrzéć się statkowi. Była to tartana mały statek o żaglu trójkątnym wiszącym teraz na sznurach. Lekki wietrzyk pozwolił mu przepłynąć <phrase id="63723">zatokę Odeską</phrase>. Łańcuch trzymał tartanę o jakie sto sążni od brzegów, kołysała się lekko na falach obijających się u stóp ogrodu. Na drągu przytwierdzonym u góry masztu i podtrzymującym żagiel powiewała chorągiew turecka, srebrny pół-księżyc w czerwonem polu. 

<phrase id="467499">Kapitan <phrase id="63724">Yarhud</phrase></phrase> zarzucił kotwicę <phrase id="63725">Guidary</phrase> w tej części zatoki; widać jednak niedługo miała tu zostawać, gdyż żagle nie były zwinięte, mogła więc odpłynąć w każdej chwili. 

– Ah! jakby to było przyjemnie popływać tym pięknym statkiem po morzu przy lekkim wietrzyku! zawołała Nedia. 

<phrase id="63727">Amazya</phrase> spojrzała, gdy wtem ktoś zwołał: 

– Amazyo! moja droga siostro. 

Stał przed nią dwudziesto-kilkoletni młodzieniec, więcej jak średniego wzrostu, zręcznej i śmiałej zarazem postawy. Miał czarne pełne słodyczy oczy, czarne krucze włosy, i wąsy zręcznie zakręcone. 

Ahmet miał na sobie strój turecki, i nie mógł naturalnie ubierać się inaczej jako synowiec człowieka, który uważałby sobie za hańbę przebierać się po europejsku jakby jakiś urzędniczek. Ubrany był w kaftan wyszywany złotem, pas zręcznie owinięty odznaczał muskularną jego budowę; na głowie miał fez i na nogach buty safianowe. W stroju tym bardzo mu było do twarzy. 

Zaledwie przywitał się z narzeczoną, <phrase id="63730">Nedia</phrase> zapytała: 

– I cóż, panie, czy jest list z <phrase id="63731">Konstantynopola</phrase>? 

– Nie, odrzekł, nie ma nawet od stryja zwykłej <phrase id="467504">handlowej korespondencyi</phrase>. 

– Szkaradnik jakiś! krzyknęła cyganeczka. 

– Nie mogę pojąć dlaczego kuryer żadnej nie przywiózł wiadomości z kantoru, odezwał się <phrase id="63733">Ahmet</phrase>. Dziś właśnie jest dzień w którym stryj ma zwyczaj regulować rachunki z bankiem twego Ojca; terminu tego nie chybia nigdy, a jednak dziś żaden nawet list nie przyszedł. 
</document>