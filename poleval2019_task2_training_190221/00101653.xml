<?xml version="1.0" encoding="UTF-8"?>
<document id="00101653">
To, że tak powiem, pierwsza część. Druga część dotyczy kwestii tych dwóch ustaw. Jakie tu <phrase id="466954">Socjaldemokracja Polska</phrase> ma propozycje? Oczywiście jeśli chodzi o ustawę proponowaną przez panią poseł Kidawę-Błońską, powinna ona być przedmiotem dalszych prac. Mam problem z ustawą proponowaną przez pana posła Gowina, zgadzam się bowiem z wypowiedziami państwa, którzy mówią, że ta ustawa faktycznie zahamuje ten proces, to znaczy nie wyeliminuje go zupełnie, ale go zahamuje. Na przykład pańska propozycja, żeby odmówić prawa selekcjonowania – selekcja to brzmi groźnie. Tutaj chodzi po prostu o to, żeby nie wszczepiać zarodków, które są obciążone wadą genetyczną. To państwo chcecie, żeby wszczepić, a następnie żeby kobieta, która ma prawo do aborcji zgodnie z obecną, restrykcyjną ustawą, podawała się aborcji? Tak? Proszę państwa, to jest dopiero humanitarne, to jest wielki humanitaryzm. To jest słabość pańskiego projektu, panie pośle, pan sobie pewnie z tego zdaje sprawę. Tak na dobrą sprawę z tego punktu widzenia powinienem, już został złożony taki wniosek, przychylić się do tego wniosku, jednak nie przychylę się z jednego powodu. Pan poseł Gowin wykazał się wielką odwagą cywilną. Pan <phrase id="466960">poseł Gowin</phrase>, wbrew stanowisku hierarchów, wbrew stanowisku <phrase id="466958">biskupa Hosera</phrase> i groźbie ekskomuniki, wystąpił z tym projektem i nadal go popiera. 

<phrase id="466957">Wicemarszałek Ewa Kierzkowska</phrase>: 

Dziękuję. 

Poseł Marek Borowski: 

Jeśli ten projekt zwycięży, jeśli będzie tu jako sprawozdanie komisji, będę głosował przeciwko niemu, żeby sprawa była jasna... 

Wicemarszałek Ewa Kierzkowska: 

Dziękuję uprzejmie. 

Poseł Marek Borowski: 

…bo będziemy mówili o czymś, co ma wejść w życie. Jeśli chodzi o możliwość dalszych prac, to chciałbym w pewnym sensie uhonorować to, że w taki sposób pan się zachował. Te słowa chciałbym skierować do tych wszystkich, którzy nie kierują się własnym sumieniem, a przykazaniami Kościoła. Otóż… 

(Poseł Czesław Hoc: A skąd pan wie?) 

Nie wiem, mówię, do tych, którzy… 

(Głos z sali: Nie wie, a mówi.) 

Panie pośle… 

Wicemarszałek Ewa Kierzkowska: 

Panie marszałku, uprzejmie panu dziękuję. 

Poseł Marek Borowski: 

Niech pan słucha, do tych, którzy, bo są tacy, którzy kierują się sumieniem i są tacy, którzy chcą się kierować przykazaniami Kościoła, choć sumienie mówi im coś innego. Otóż, proszę państwa, chciałbym przypomnieć, niektóre przykłady przytaczał już pan poseł Balicki. W XIV w. Kościół zakazywał sekcji zwłok. Pytam, kto miał rację: Czy ci, którzy dokonywali tych sekcji, uczyli się, jak leczyć ludzi, czy Kościół? Kto miał rację? Kopernik i ci katolicy w owym czasie, w tym Galileusz i Giordano Bruno, którzy bronili teorii Kopernika, czy Kościół, który jej zakazywał, a jednego z nich spalił na stosie. Galileusza uznał dopiero i usprawiedliwił w 1992 r. Jan Paweł II. 

Wicemarszałek Ewa Kierzkowska: 
</document>