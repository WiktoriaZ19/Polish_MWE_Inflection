<?xml version="1.0" encoding="UTF-8"?>
<document id="00107309">
2008-09-04: System odnajdzie wzywającego pomocy 

Zmiana prawa - <phrase id="490363">platforma informatyczna</phrase>, która umożliwi identyfikację i zlokalizowanie osób dzwoniących pod <phrase id="490364">numer 112</phrase>, będzie gotowa dopiero na wiosnę 2009 r., pisze <phrase id="320797">Gazeta Prawna</phrase>. Osoba dzwoniąca pod numer 112 i wzywająca pomocy zostanie jednocześnie zlokalizowana i zidentyfikowana. <phrase id="490367">Przedsiębiorcy telekomunikacyjni</phrase> posiadający powyżej 1 miliona abonentów przekażą ich dane do systemów centrów powiadamiania ratunkowego. Informacje na temat lokalizacji abonenta będą przesyłane co najmniej dwoma łączami telekomunikacyjnymi na każdorazowe zapytanie służb powołanych do niesienia pomocy. System zapewni gromadzenie i przetwarzanie danych o przynależności numeru telefonicznego do przedsiębiorcy telekomunikacyjnego oraz czasie jego udostępnienia w okresie ostatnich 12 miesięcy. Za jego obsługę, administrowanie i serwis techniczny będzie odpowiedzialny <phrase id="320799">UKE</phrase>. System lokalizacji umożliwi wyłapywanie i karanie osób dokonujących fałszywych zgłoszeń. Pozwoli też na szybkie uruchomienie służb ratowniczych i lepszą organizację ich pracy. Ratownicy będą mogli dotrzeć do wzywającego pomocy nawet wtedy, gdy nie poda on swojego położenia. Operatorzy już dzisiaj mają możliwości techniczne, by ustalić lokalizację dzwoniącego. Potrzeba na to jednak znacznie dużo więcej czasu. Najpierw operator musi ustalić, do jakiej telefonii komórkowej należy numer, z którego dzwoniono. Po zalogowaniu na stronę przedsiębiorcy telekomunikacyjnego możliwa jest dopiero lokalizacja abonenta. Od wiosny przyszłego roku te informacje będą dostępne już w chwili połączenia z numerem 112. System ma być doskonalony do 2010 roku. 13 mln <phrase id="320801">zł</phrase> wyniesie minimalny koszt utworzenia <phrase id="490368">platformy lokalizacyjno-informacyjnej</phrase> 3 mln <phrase id="320802">zł</phrase> wyniesie roczny koszt administrowania systemem 
</document>