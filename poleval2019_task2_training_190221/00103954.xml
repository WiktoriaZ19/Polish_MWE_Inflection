<?xml version="1.0" encoding="UTF-8"?>
<document id="00103954">
Na stronie „<phrase id="471921">Wired</phrase>” pojawił się świetny tekst <phrase id="471922"><phrase id="471923">Chrisa</phrase> <phrase id="471924">Kohlera</phrase></phrase> o tym, jak rosnąca popularność gier na platformy przenośne wstrząsa podstawami całej branży growej. 

Pretekstem dla autora była nominacja <phrase id="471925">Angry Birds</phrase> (irytująco uzależniającej, banalnie prostej gry, polegającej na wystrzeliwaniu różnych ptaków-pocisków w kierunku prosiaków kryjących się w coraz bardziej rozbudowanych konstrukcjach) do prestiżowej nagrody <phrase id="471926">Game of the Year</phrase> przyznawanej przez <phrase id="482881">Academy of Interactive Arts and Sciences</phrase>. Tym samym produkt stworzony za 150 tys. <phrase id="471928">USD</phrase> trafił do elitarnego grona, do którego przepustką w ostatnich latach były nakłady liczone w dziesiątkach milionów (zwycięski <phrase id="471929">Mass Effect 2</phrase> kosztował prawdopodobnie ponad 40 mln <phrase id="471930">USD</phrase>, a w wypadku innych tytułów spekuluje się o nakładach zbliżających się do poziomu 100 mln <phrase id="471931">USD</phrase>). Może więc mobilne granie poprzestawia zasady tworzenia dochodowych (AB pobrano ponad 50 milionów razy) gier? 

Ten trend był widoczny już kilkanaście miesięcy temu, jednak w artykule pojawia się zaskakujący wątek – po gry takie jak <phrase id="471932">AB</phrase>, czy traktowane w prasie growej z przymrużeniem oka produkcje typu <phrase id="471933">FarmVille</phrase> sięgają dziś podobno nie tylko „niedzielni” gracze, ale też ”hardkorowcy”. Tak przynajmniej ma to wyglądać w <phrase id="471937">USA</phrase>. Zmieniają się przyzwyczajenia graczy – i być może to jest klucz do zmian. Nie bez znaczenia pozostają też zapewne ceny gier – AB dostarcza innego typu emocji, niż wielkie produkcje na <phrase id="471935">Xboksa</phrase> czy Playstation, ale też jest to dobra i długa zabawa. Strzelanie ptakami z procy kosztuje jednak, w zależności od platformy, od dolara do bodajże czterech. To kilkanaście, a nawet kilkadziesiąt razy mniej, niż trzeba zapłacić za nowy, „duży” tytuł. 

Można spekulować, jak silnie to wszystko wstrząśnie podstawami branży – może na przykład przełożyć się na wydłużenie cyklu życia konsol (skoro resztki mocy będzie z nich wyciskać tylko kilka-kilkanaście tytułów w roku). I oczywiście można się zastanawiać, na ile jest to chwilowa aberracja, a na ile nowy, silny trend. 
</document>