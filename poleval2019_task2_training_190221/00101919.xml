<?xml version="1.0" encoding="UTF-8"?>
<document id="00101919">
Finanse <phrase id="466249">samorządu terytorialnego</phrase> są integralną częścią publicznego <phrase id="466250">systemu finansowego</phrase>, obejmującego procesy związane z gromadzeniem środków publicznych oraz z ich rozdysponowaniem. Odpowiednio do pojęcia <phrase id="466251">finansów publicznych</phrase>, <phrase id="466252">finanse samorządu terytorialnego</phrase> określane są jako zasoby i środki pieniężne oraz <phrase id="466253">operacje finansowe</phrase>, polegające na gromadzeniu dochodów własnych i dochodów wyrównawczych oraz przychodów, a także na dokonywaniu wydatków i rozchodów przez jednostki samorządu terytorialnego w celu sfinansowania zadań własnych i zleconych im przez państwo oraz zadań wspólnych. 

Cele polityki finansowej Miasta Szczecin są sprzężone ze <phrase id="466255">Strategią Rozwoju Miasta</phrase>, w której określone zostały dążenia oraz perspektywy rozwoju gminy. Założenia polityki dochodowej, pozyskiwania środków z funduszy unijnych oraz perspektywy polityki inwestycyjnej stanowią jej podwaliny. Zarządzanie finansami opiera się na wieloletnim planowaniu i ścisłej korelacji między rocznym budżetem, a wieloletnim programem rozwoju Szczecina, którego główną częścią jest Wieloletni Program Inwestycyjny (WPI). Zgodnie z zapisami Strategii bezwzględny priorytet zyskują zadania dofinansowane ze środków pomocowych i funduszy zewnetrznych. 

Celem strategicznym polityki finansowej jest zabezpieczenie środków finansowych na realizacje zadań bieżących Miasta przy jednoczesnym utrzymaniu wzrostu poziomu wydatków inwestycyjnych. Równorzędnym zadaniem na najbliższe lata jest łagodzenie konsekwencji światowego kryzysu gospodarczego, skutki którego odczuły samorzady w Polsce. 
</document>