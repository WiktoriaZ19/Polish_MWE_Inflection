<?xml version="1.0" encoding="UTF-8"?>
<document id="00102363">
Wziąłem i zainstalowałem sobie to <phrase id="337764">Ubuntu</phrase> i co... 

... i na każdym kroku nacinam się na problemy z wymianą dóbr i wartości z resztą świata, który obstaje uparcie przy tym aby pozostać " mikry i miękki ". Ludzie, panie, wcale nie chcą być wolni. 

Otwarte standardy 

Standardy " de facto " wyznacza niestety <phrase id="484730">administracja publiczna</phrase> - bo jeśli chcemy się z nią skontaktować (a zwykle nie tyle chcemy co musimy) to musimy korzystać z tego interfejsu, który ona nam daje. Z drugiej strony niebagatelną rolę odgrywają uczelnie, które " formatują " młodych speców od IT pod kątem stosowania określonych narzędzi. To że firmy promują swoje rozwiązania w administracji to ich święty obowiązek wobec rad nadzorczych i trudno się za to na nie obrażać. To że robią dokładnie to samo na uczelniach - tym bardziej, zwłaszcza że uczelnie na tym korzystają finansowo i merytorycznie. Co do tego, że na kursach obsługi komputerów uczy się <phrase id="342835">Excella</phrase> a nie <phrase id="342836">OpenOffice</phrase> nie mam żadnych zastrzeżeń. Pomimo że przez wiele lat korzystałem z OO oraz <phrase id="342831">Linuxa</phrase> i jak lew broniłem ich na p.c.o.a, to dziś obiektywnie nie mogę nie przyznać, że <phrase id="342837">Excel</phrase> jest od OO szybszy i bardziej używalny, a <phrase id="342830">Linux</phrase> jest bardziej niedopracowany i chaotyczny niż <phrase id="342832">Winda</phrase>, a przez to mniej używalny. Kluczowe zadanie wszelkich instytucji standardyzacyjnych, jak trafnie zauważyłeś, polega na oddzieleniu narzędzia od interfejsu (jak sama nazwa wskazuje " inter-face " to coś coś pośredniczy między czymś). Problem polega niestety na tym, że administracja publiczna zbyt łatwo ulega działaniom marketingowym i lobbyingowym firm forsujących określone rozwiązania. Niekoniecznie musi to mieć konotacje korupcyjne, zwykle jest to robione z niezrozumienia problemu lub braku wiedzy, która mogłaby uodpornić decydentów na zabiegi marketingowe. Niemniej jednak to administracja, jako podmiot podejmujący ostateczną decyzję, odpowiada za przyjęcie błędnych rozwiązań - jak pisałem wyżej, oferowanie ich przez firmy jest ich świętym obowiązkiem. Przykład: <phrase id="337765">MSWiA</phrase> publikuje od pół roku rozporządzenia wskazujące na XML jako główny format dokumentów podpisanych elektronicznie. <phrase id="337767">MinFin</phrase> równocześnie wprowadza do e-Poltaxu XML podpisany binarnym PKCS#7. No i na koniec <phrase id="337766">Ministerstwo Sprawiedliwości</phrase> wyjeżdża z wnioskami <phrase id="342834">KRS</phrase> w formacie <phrase id="342833">PDF</phrase> - czyli całkowicie niekompatybilnym. To może się wydawać dziwne jeśli nie zna się tła. I tak MSWiA realizuje konsensus przyjęty w tym roku przez administrację i centra certyfikacji, który polegał na wybraniu <phrase id="342840">XML/XAdES</phrase> na główny format. 
</document>