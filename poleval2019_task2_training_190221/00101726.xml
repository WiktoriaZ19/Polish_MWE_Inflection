<?xml version="1.0" encoding="UTF-8"?>
<document id="00101726">
Na podstawie art. 28 pkt 1 ustawy z dnia 20 kwietnia 2004 r. o <phrase id="465586">Narodowym Planie Rozwoju</phrase> (Dz. U. Nr 116, poz. 1206 oraz z 2005 r. Nr 90, poz. 759) zarządza się, co następuje: § 1. W rozporządzeniu <phrase id="465589">Ministra Rolnictwa i Rozwoju Wsi</phrase> z dnia 19 listopada 2004 r. w sprawie trybu składania i wzoru wniosku o dofinansowanie realizacji projektu w ramach Sektorowego Programu Operacyjnego " <phrase id="465590">Restrukturyzacja i modernizacja sektora żywnościowego oraz rozwój obszarów wiejskich 2004-2006</phrase> " w zakresie działania " <phrase id="465591">Wsparcie doradztwa rolniczego</phrase> " (Dz. U. Nr 252, poz. 2526) wprowadza się następujące zmiany: 

1) § 2 otrzymuje brzmienie: 

§ 2. Do wniosku wnioskodawca dołącza: 

1) oświadczenie o: 

a) nabytym w okresie ostatnich 5 lat doświadczeniu w świadczeniu usług doradczych dla rolników, 

b) posiadanej infrastrukturze technicznej, 

c) strukturze organizacyjnej oraz liczbie zatrudnionych doradców, 

d) kompleksowości usług doradczych świadczonych przez wnioskodawcę, 

e) kwalifikacjach i doświadczeniu doradców, 

f) nieprowadzeniu działalności w zakresie produkcji i obrotu materiałami, środkami i urządzeniami do produkcji rolnej lub leśnej, z wyjątkiem wnioskodawców ubiegających się o dofinansowanie projektu dotyczącego usług doradczych w ramach Planu Rozwoju Obszarów Wiejskich w zakresie działania " <phrase id="465595">Zalesianie gruntów rolnych</phrase> ", 

g) niepowierzaniu wykonywania zadań związanych z realizacją projektu innym podmiotom; 

2) kopię umowy, statutu lub regulaminu organizacyjnego - w przypadku osoby prawnej albo jednostki organizacyjnej nieposiadającej osobowości prawnej; 

3) aktualne zaświadczenie z <phrase id="465592">Zakładu Ubezpieczeń Społecznych</phrase> o braku zaległości w opłacaniu składek z tytułu ubezpieczenia społecznego i zdrowotnego albo zaświadczenie o niefigurowaniu w ewidencji płatników; 

4) aktualne zaświadczenie o braku zaległości podatkowych, wydane przez: 

a) naczelnika urzędu skarbowego, 

b) wójta (burmistrza, prezydenta miasta) 

- albo aktualne zaświadczenie o niefigurowaniu w ewidencji płatników; 

5) aktualny odpis z Krajowego Rejestru Sądowego, jeżeli z odrębnych przepisów wynika obowiązek uzyskania wpisu do tego rejestru; 

6) aktualne zaświadczenie o wpisie do <phrase id="465593">Ewidencji Działalności Gospodarczej</phrase>, jeżeli z odrębnych przepisów wynika obowiązek uzyskania wpisu do tej ewidencji; 
</document>