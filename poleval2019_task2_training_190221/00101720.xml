<?xml version="1.0" encoding="UTF-8"?>
<document id="00101720">
<phrase id="465540">KOMISJA EUROPEJSKA</phrase>, 

uwzględniając <phrase id="465539">Traktat o funkcjonowaniu Unii Europejskiej</phrase>, uwzględniając rozporządzenie Rady (WE) nr 1234/2007 z dnia 22 października 2007 r. ustanawiające wspólną organizację rynków rolnych oraz przepisy szczegółowe dotyczące niektórych produktów rolnych („rozporządzenie o jednolitej wspólnej organizacji rynku”) ( 1 ), w szczególności jego art. 113 ust. 1 lit. a) i art. 121 lit. h) w związku z jego art. 4, a także mając na uwadze, co następuje: 

(1) 

Rozporządzenie Komisji (EWG) nr 2568/91 ( 2 ) określa właściwości fizyczne i chemiczne oliwy z oliwek i oliwy z wytłoczyn oliwek oraz metody oceny tych właściwości. Metody i wartości dopuszczalne stosowane w odniesieniu do właściwości różnych rodzajów oliwy należy uaktualnić na podstawie opinii ekspertów z dziedziny chemii oraz zgodnie z wynikami prac prowadzonych w ramach <phrase id="465541">Międzynarodowej Rady ds. Oliwy z Oliwek</phrase>. 

(2) 

W szczególności, ponieważ w opinii ekspertów z dziedziny chemii zawartość estrów <phrase id="465542">etylowych kwasów tłuszczowych</phrase> (FAEE) i estrów <phrase id="465543">metylowych kwasów tłuszczowych</phrase> (FAME) jest użytecznym wskaźnikiem jakości w przypadku oliwy z oliwek ekstra z pierwszego tłoczenia, należy zatem uwzględnić wartości dopuszczalne dla tych estrów oraz metodę określania ich zawartości. 

(3) 

Aby zapewnić czas na dostosowanie się do nowych norm oraz na wprowadzenie środków niezbędnych do ich stosowania, oraz w celu uniknięcia zakłóceń w transakcjach handlowych, zmiany do niniejszego rozporządzenia należy stosować od dnia 1 kwietnia 2011 r. Z tych samych powodów należy ustanowić przepisy dotyczące oliwy z oliwek i oliwy z wytłoczyn oliwek legalnie wyprodukowanych i oznakowanych w Unii lub legalnie do niej wwiezionych i dopuszczonych do swobodnego obrotu przed tą datą, aby mogły być wprowadzane do obrotu do momentu wyczerpania zapasów. 

(4) 

Należy zatem odpowiednio zmienić rozporządzenie (EWG) nr 2568/91. 

(5) 

Środki przewidziane w niniejszym rozporządzeniu są zgodne z opinią <phrase id="465546">Komitetu Zarządzającego ds. Wspólnej Organizacji Rynków Rolnych</phrase>, 

PRZYJMUJE NINIEJSZE ROZPORZĄDZENIE: 

Artykuł 1 

W rozporządzeniu (EWG) nr 2568/91 wprowadza się następujące zmiany: 

1) W art. 2 ust. 1 dodaje się tiret w brzmieniu: 

„— metoda przedstawiona w załączniku XX dla oznaczania zawartości wosków, estrów metylowych kwasów tłuszczowych i estrów etylowych kwasów tłuszczowych metodą kapilarnej chromatografii gazowej” 
</document>