<?xml version="1.0" encoding="UTF-8"?>
<document id="00101561">
Tajemnica <phrase id="467244">lorda <phrase id="71780">Singelworth</phrase></phrase> 

— To jest tak dalece trywialne! — mówił dziś przy właśnie że opuszczonym długim stole w <phrase id="467245">hotelu <phrase id="72319">Lwa</phrase></phrase> — białego <phrase id="467246">hrabia <phrase id="71784"><phrase id="71362">Antonio</phrase> della <phrase id="71788">Brenta</phrase></phrase></phrase> — to tak trywialnym jest, że zaledwo w brukowej improwizacji naszego lubego <phrase id="467247">di <phrase id="71789">Bona Grazia</phrase></phrase> ujść może... 

— Wielce przepraszam, że zaprzeczę! — odpowiedział kawaler <phrase id="467248">di <phrase id="71790">San <phrase id="71791">Luca</phrase></phrase></phrase>, wzięty wenecki doktor. — Lord, chociażby nawet rzeczywiście miał jedynie na celu uregulowanie żołądka swojego przez heroiczną a periodyczną zmianę atmosfery, nie zasługiwałby bynajmniej na pośmiech u pokornie i nieco głębiej zastanawiających się nad człowiekiem!... 

— Ależ ów „papier”— „papier”! — bez napisów i jedynie czytelny dla „nosów” policji Jego Cesarskiej Mości... — zawołał zbyt głośno <phrase id="71792">D</phrase> (którego wielkie <phrase id="348929">weneckie</phrase> nazwisko przemilczamy, ażeby go w poziomą rzecz nie mieszać). 

— Papier! i czyli istotnie piśmienny papier? — szeptać zaczęto... Dama u przeciwnego końca stołu, która jeszcze się była zatrzymała, zarazem dla dziewczynki i dla deseru, wstała, wzięła dziecko za rączkę i wyszła z wolna, poszukując ręką drugą chustki do nosa. Dziecko się na pomarańcze oglądało — rodzice częstotliwie nie chcą gorszyć dzieci rozmową pustą wtedy, kiedy one przed wszystkim o pomarańczach myślą! I przerywając im ich marzenia słodkie i wonne dla uchrony od czegoś, względem czego zupełnie są one obojętnymi, unoszą dla siebie samych wzgląd i uszanowanie. 

Naśladować tak jałowego przykładu nie zamierzamy tu w opowiadaniu naszym; co więcej, zdaje się nam, że jest krytycznym pewnikiem niezachwianym, iż takowy pisarz lub artysta, który musi odrzucać treść rubaszną, albo treść mogącą powalać białość papieru i sklepową jego zniweczyć świeżość i wonność, zaiste że nie wiadomo, od czego jest artystą? albo pisarzem? 

Dopiero umiejąc wszystko wypowiedzieć jest się wolnym, a bez tej to wolności sztuka nie może mieć istotnego ruchu i życia, stawając się powtarzaniem tylko i stosowaniem zdobytych pierw lokucji. 

Że deserowego wina udział, czarna kawa i cygar dym podrażniły cokolwiek stronę nerwową sprzeczki o cel istotny balonowych wycieczek Lorda, to jest następstwem zbyt potocznym, ażeby zasługiwało na baczenie. 
</document>