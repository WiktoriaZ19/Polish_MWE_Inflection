<?xml version="1.0" encoding="UTF-8"?>
<document id="00102387">
Czytelnikom życzę wszystkiego dobrego w <phrase id="338319">nowym roku</phrase> i śpieszę dodać, że <phrase id="338320">sylwester</phrase> przebiegał u mnie w popkulturowej atmosferze ;) Nie chodzi oczywiście o to, że sylwestrowa zabawa miała coś wspólnego ze studiowaniem książek, prowadzeniem wykładów, pisaniem artykułów czy czymś w tym stylu. Nic bardziej mylnego. Chodzi raczej o to, że wraz ze znajomymi zdarzyło mi się momentami prowadzić ciekawą, lekko „wypaczoną” poprzez spożycie alkoholu, dyskusję. Oczywiście muszę zaznaczyć, że alkohol nie był spożywany w ilościach mogących skutkować „pochorowaniem się” bądź powodujących poranną chęć wypicia całej butelki wody mineralnej. Spożywaliśmy z umiarem, umiar ten jednak prowadził do ciekawych rozmów ;) Ot choćby na temat współczesnych seriali telewizyjnych oraz ich zamierzchłych poprzedników. Mówiąc konkretniej, wszyscy (ośmieleni alkoholem ;)) z dużą swobodą przyznawali się do swoich przeszłych fascynacji takimi serialami jak na przykład <phrase id="484889">Crime Story</phrase>, <phrase id="338322">Shaka Zulu</phrase> czy <phrase id="338325">polskim</phrase> <phrase id="484891">W labiryncie</phrase>. Sposoby, w jaki argumentowali swoje racje, były bardzo różne ;) - obrazowali je nuceniem przewodnich motywów muzyki z danego serialu bądź też prezentowaniem gestów charakterystycznych dla bohaterów danych serii. Praktycznie wszyscy wymienili jakiś stary serial, który uważali za najlepszy. Serial wszechczasów taki, do którego to co leci teraz, nie może się nawet równać. Serial, który jest oznaką dawanych „złotych czasów”. Czasów, w których właściwie wszystko – muzyka, akcja, bohaterowie seriali mieli urok jakiego na próżno jest szukać w dzisiejszych produkcjach. Każdy opowiedział się za jakimś konkretnym serialem, który najbardziej przemawiał do jego wyobraźni. Głosy zwykle rozkładały się w zależności od płci. Kobiety optowały za opcją bardziej „soapy” – na przykład za serialem <phrase id="338326">W labiryncie</phrase>, mężczyźni skupiali się na produkcjach sensacyjnych bądź skupionych na akcji. Ja na przykład byłem gorącym rzecznikiem serialu <phrase id="338327">Crime Story</phrase>. W ciągu kliku dni po <phrase id="338328">sylwestrze</phrase> przyszła pewna refleksja. Czy ja rzeczywiście tak bardzo lubiłem <phrase id="338329">Crime Story</phrase>? Albo inaczej – czy jego obrona jako najwybitniejszego przedstawiciela seriali, które już dawno odeszły w siną dal i nie powrócą, opierała się nie tyle na faktycznych wartościach <phrase id="338330">Crime Story</phrase>, ale na moim wyidealizowanym obrazie owego serialu. Przyciśnięty do muru nie mógłbym tak naprawdę powiedzieć nic na temat fabuły (pamiętam ją jedynie w zarysie), gry aktorskiej, walorów estetycznych itp. Czy nie jest tak, że w głowach posiadamy obraz wyidealizowanego „złotego wieku” telewizyjnej rozrywki. 
</document>