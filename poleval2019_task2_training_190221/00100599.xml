<?xml version="1.0" encoding="UTF-8"?>
<document id="00100599">
Nie minęło wiele czasu od <phrase id="53021">Nagrody <phrase id="306724">Nobla</phrase></phrase>, gdy pani <phrase id="40035">Jelinek</phrase> znów zrobiła się trochę zapomniana. Zresztą nagrodę też jej przyznano jakoś tak półgębkiem i przy akompaniamencie szowinistycznych wyzwisk. Weźmy taką <phrase id="306722">Pianistkę</phrase> - nie jest to raczej książka do omówienia przy rodzinnym obiedzie u wujostwa. Nie porusza tematów górnolotnych, przy których dobrze upozować się na człowieka wrażliwego i przenikliwego, gdzieś pomiędzy kaczką z jabłkami a likierem. Porusza tematy bolesne i ciemne, przy czym porusza je uwodzicielsko, dawkuje napięcie i sprawnie snuje historię. Tworzy ponurą i złożoną strukturę powiązań między bohaterami, którą później równie ponuro i w napięciu rozplątuje. I co to w ogóle ma znaczyć, że nie można się oderwać od powieści o przemocy psychicznej i napięciu seksualnym! Co więcej, można jeszcze uznać, że historia ta jest czymś więcej niż historią tych konkretnie postaci, że pokazuje pewne uniwersalne sytuacje (jak to z dobrą literaturą czasem bywa). Oj, biada. To może obrzydzić nam deser, lub sprawić, że zamyślimy się tak, że nam herbata wystygnie. <phrase id="40038">Jelinek</phrase> jest jak piękny but, który ciśnie. Zamiast trzymać takie buty na widoku i cierpieć z powodu pytań: O, jakie piękne, czemu ich nie nosisz? - lepiej wyrzucić je na śmietnik i zapomnieć. Chyba, że przypadkiem będzie tam buszował jakiś niepoważny <phrase id="311380">szwedzki</phrase> akademik. 
</document>