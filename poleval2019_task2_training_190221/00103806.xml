<?xml version="1.0" encoding="UTF-8"?>
<document id="00103806">
<phrase id="484170">Czasowniki prasłowiańskie</phrase> (staro-cerkiewno-słowiańskie) dzieliły się na dokonane (DK), niedokonane (NDK) i dwuaspektowe (AMB). Czasownik końca XIV wieku w zasadzie kontynuuje ten stan w zakresie czasowników o wyraźnych znaczeniach rodzajowych (<phrase id="484175">opozycje aspektowe typu α</phrase>). Ps. <phrase id="484176">czasowniki dwuaspektowe</phrase> zaś wykształcają w trakcie dziejów wyrazisty aspekt (<phrase id="484177">opozycje aspektowe typu β</phrase>). Aspekt staropolskich form czasu teraźniejszego czasowników jednoaspektowych wyznaczamy za pomocą łacińskiego pierwowzoru (tab. 4.1; kryterium B. I, por. par. § II.0.1). 

Aspekt NDK tematu praesentis możemy także określić dla tych czasowników, które co prawda nie mają poświadczonych form czasu teraźniejszego, lecz tworzą imiesłów czasu teraźniejszego czynny (kryterium A, por. § II.0.1). 

W <phrase id="484178">Psałterzu floriańskim</phrase> czasowniki o NDK temacie praesentis tworzą też czas przyszły złożony, tzw. futurum I (będę + infinitivus) [Krążyńska 1978]. Futurum I nie tworzą za to, co zrozumiałe, czasowniki o temacie praesentis DK (wykorzystują czas przyszły syntetyczny). Dane dla I części Psałterza floriańskiego przedstawia tab. 4.2. 

Przyjmujemy, że pojawienie się fut. I potwierdza imperfektywność tematu praesentis mimo nieobecności form czasu teraźn. czy imiesłowów czasu teraźn. czynnych (jest to w istocie zmodyfikowane kryterium B.I, które oznaczymy symbolem β.I). 

W 95-99% czasowniki XIV-wiecznego Psałterza kontynuują stan ps. w zakresie czasowników jednoaspektowych (w obrębie tematu praesentis). 
</document>