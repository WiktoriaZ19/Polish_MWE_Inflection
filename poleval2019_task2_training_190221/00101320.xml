<?xml version="1.0" encoding="UTF-8"?>
<document id="00101320">
We wrześniu 1979 roku zaprezentowano nową rodzinę samochodów <phrase id="52038">S-Klasse</phrase>, oznaczono ją symbolem <phrase id="52039"><phrase id="308202">Mercedes</phrase> W126</phrase>. Model ten znacznie różnił się od swojego poprzednika <phrase id="66328">W116</phrase>. Miał linię boczną na wysokości górnej krawędzi błotnika, z boku nadwozia, przy progach, znajdowały się szerokie listwy z tworzywa sztucznego, górne krawędzie listew bocznych, wykonanych również z plastiku, były na tej samej wysokości co zderzak przedni i tylny, przednia ściana samochodu została nieznacznie pochylona do tyłu, nadając pojazdowi bardziej aerodynamiczna sylwetkę, wycieraczki przedniej szyby chowane były pod maską wozu, to m.in. przyczyniało się do korzystniejszego współczynnika oporu powietrza, wynoszącego w tym modelu C x =0,37. Nadwozie to opracowywano aż 8 lat. 

<phrase id="423014">Samochody <phrase id="52042">klasy S</phrase></phrase> miały bardzo skuteczne hamulce, przednie tarcze hamulcowe były wentylowane i we wszystkich modelach seryjnie stosowany był <phrase id="423016">system antyblokujący <phrase id="52043">ABS</phrase></phrase>. Samochody o większych pojemnościach wyposażone były w zawieszenie hydropneumatyczne (<phrase id="52044">Nivo</phrase>). Budowane były także samochody o wydłużonym nadwoziu i wydłużonym o 14 cm rozstawie osi, pojazdy te oznaczano dodatkową literą L. Na eksport do <phrase id="52045">Kanady</phrase> i <phrase id="52046">USA</phrase> produkowano także auta z silnikami wysokoprężnymi. 

W 1981 roku rozpoczęto produkcję modelu coupé (oznaczenie modelu C126), wtedy na końcu dodawano literę C. Były to samochody należące do najwyższej światowej klasy. Jego luksusowy charakter podkreślało wyposażenie nadwozia. Należały do nich m.in. deska rozdzielcza wyłożona wysokiej jakości materiałami, w tym również skórą, barwione szyby okien, zabezpieczające przed nadmiernym nagrzewaniem się wnętrza, elektrycznie opuszczane szyby, centralnie – z miejsca kierowcy – blokowane drzwi, pokrywa bagażnika, klapka wlewu paliwa, elektrycznie ogrzewana szyba tylna, elektryczne fotele przednie i tylne z pamięcią, elektryczne zagłówki, telefon, <phrase id="52048">ASR</phrase> i inne. Dodatkowym wyposażeniem mogły być reflektory zaopatrzone w wycieraczki ze spryskiwaczami i elektrycznie ogrzewane fotele. Za dopłatą można było otrzymać klimatyzację oraz poduszkę powietrzną montowaną w piaście kierownicy i poduszkę powietrzną dla pasażera z przodu. Nadwozie pojazdów SEC stawiało jeszcze mniejszy opór powietrzu, mianowicie jego współczynnik C x =0,34. 

Modele silników <phrase id="52049">W126</phrase> 

Modele do 1985 - limuzyna 

SE - limuzyna z silnikiem benzynowym. 

SEL - limuzyna przedłużona z silnikiem benzynowym. 

SD - limuzyna z silnikiem wysokoprężnym. 

SDL - limuzyna przedłużona z silnikiem wysokoprężnym. 

Modele od 1985 - limuzyna 

Modele do 1985 - coupe 

Modele od 1985 - coupe 

Dane techniczne <phrase id="52050"><phrase id="308200">Mercedes Benz</phrase> 560SEC</phrase> 

Nadwozie samonośne, 2-drzwiowe, 5-miejscowe 

Silnik 4-suwowy, 8-cylindrowy widlasty, umieszczony z przodu z napędem na tylną oś 

Pojemność skokowa - 5547 cm³ 

Moc maksymalna - 279 KM przy 5200obr./min 

Stopień sprężania - 9,4:1 (8,8:1) 

Skrzynia przekładniowa 4-biegowa automatyczna 

Hamulce dwuobwodowe ze wspomaganiem przednie i tylne tarczowe 

Ogumienie o wymiarach 205/70VR14 (215/70VR14) 

Długość/szerokość/wysokość - 449,5/182/143,5 cm (506/187/144 cm) 

Rozstaw osi - 293,5 cm (296 cm) 

Masa własna pojazdu - 1753 kg 

Prędkość maksymalna - 240 km/h 
</document>