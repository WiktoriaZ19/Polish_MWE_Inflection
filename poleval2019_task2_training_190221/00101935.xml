<?xml version="1.0" encoding="UTF-8"?>
<document id="00101935">
6.3. Producent podejmuje wszelkie konieczne środki, aby proces produkcji zapewnił zgodność jednostki pływającej lub jej elementu z wzorcem wyrobu, określonym w świadectwie badania reprezentatywnego wzorca <phrase id="465707">wyrobu WE</phrase>, oraz aby spełniały one wymagania określone w rozporządzeniu. 

6.4. Notyfikowana jednostka przeprowadza odpowiednie badania i próby celem sprawdzenia zgodności jednostki pływającej lub jej elementu z wymaganiami określonymi w rozporządzeniu, sprawdzając albo każdą jednostkę pływającą lub jej element, jak określono w pkt 6.6-6.7, albo losowo wybraną jednostkę pływającą lub jej element, jak określono w pkt 6.9-6.13, zgodnie z wyborem producenta. 

6.5. Producent lub jego upoważniony przedstawiciel przechowuje kopię świadectwa badania reprezentatywnego wzorca wyrobu WE przez co najmniej 10 lat od daty wyprodukowania ostatniej jednostki pływającej lub jej elementu. 

6.6. Każda jednostka pływająca lub jej elementy są oddzielnie badane i poddawane próbom określonym w normach, o których mowa w § 44 rozporządzenia, lub są poddawane równoważnym próbom, w celu sprawdzenia zgodności jednostki pływającej lub jej elementu z wzorcem wyrobu określonym w świadectwie badania reprezentatywnego wzorca wyrobu WE oraz z wymaganiami określonymi w rozporządzeniu. 

6.7. Notyfikowana jednostka nanosi lub zleca naniesienie swojego <phrase id="465708">numeru identyfikacyjnego</phrase> na każdą zatwierdzoną <phrase id="465709">jednostkę pływającą</phrase> lub jej element oraz sporządza pisemne <phrase id="465710">świadectwo zgodności</phrase> w oparciu o przeprowadzone próby. 

6.8. Producent lub jego upoważniony przedstawiciel powinien przedstawiać na żądanie świadectwo zgodności wystawione przez notyfikowaną jednostkę. 

6.9. Producent przedstawia do badań jednostki pływające lub jej elementy w postaci jednolitej partii i podejmuje wszelkie konieczne środki, aby proces produkcji zapewniał jednolitość każdej wyprodukowanej partii. 

6.10. W celu sprawdzenia należy przedstawić wszystkie jednostki pływające lub ich elementy w formie jednolitej partii. Z każdej partii zostaje wybrana losowo próbka. Próbka ta jest badana i poddawana próbom określonym w normach, o których mowa w § 44 rozporządzenia, lub jest poddawana równoważnym próbom, w celu sprawdzenia zgodności z wymaganiami określonymi w rozporządzeniu, a także w celu stwierdzenia, czy partia zostanie przyjęta czy odrzucona. 

6.11. Na procedurę losową, o której mowa w pkt 6.10, składają się: 

1) stosowana metoda statystyczna; 
</document>