<?xml version="1.0" encoding="UTF-8"?>
<document id="00101336">
Wieża pancerna 

<phrase id="425058">Wieża pancerna</phrase> jest elementem fortyfikacyjnym mającym chronić zainstalowane w niej uzbrojenie i obsługę przed bezpośrednim rażeniem odłamkami lub pociskami. 

W fortyfikacji stałej najczęściej stosowanymi wieżami pancernymi były wieże obrotowe, wystające ponad strop dzieła fortyfikacyjnego lub wieże obrotowo-wysuwane, które w stanie spoczynku ukryte są wewnątrz dzieła fortyfikacyjnego, i pozwalają na ukrycie otworów strzelnic wieży za przedpancerzem w razie ostrzału przeciwnika. Podczas walki są wysuwane i mogą prowadzić ogień. Wieże obrotowe i obrotowo-wysuwane uzbrojone są zwykle w jedno lub dwa działa, które dzięki obrotowi wieży mogą prowadzić ostrzał okrężny lub ograniczony do pewnego kąta. 

Czasza wieży pancernej opierała się na przedpancerzu oraz łożysku kulowym, co umożliwiało jej obrót w poziomie. 

Zbliżone ideowo i funkcjonalnie do wież pancernych są <phrase id="425061">wieże artyleryjskie</phrase> stosowane na okrętach i wieże stosowane na czołgach i innych pojazdach bojowych. Czasami stosowano <phrase id="425063">wieże czołgowe</phrase>, rzadziej okrętowe jako elementy fortyfikacji, w roli wież obrotowych. 

Należy odróżniać obrotowe wieże pancerne od podobnych, ale nieruchomych <phrase id="425064">kopuł pancernych</phrase>. 
</document>