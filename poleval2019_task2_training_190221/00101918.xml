<?xml version="1.0" encoding="UTF-8"?>
<document id="00101918">
Witamy w Cyfrowym Urzędzie - otwartym 24 godziny na dobę, przez 7 dni w tygodniu. 

<phrase id="466244">Cyfrowy Urząd</phrase> jest <phrase id="466245">systemem teleinformatycznym</phrase>, który umożliwia obywatelom załatwienie wielu spraw w sposób przyjazny, o dogodnych porach i bez konieczności składania wizyt w urzędach i instytucjach publicznych województwa podlaskiego. Aby móc korzystać ze wszystkich funkcji, jakie oferuje Państwu Cyfrowy Urząd, prosimy o założenie konta w naszym systemie, a następnie zalogowanie się. Obie te funkcje zrealizują Państwo dzięki odnośnikom "Logowanie" i "Załóż" konto umieszczonym na górze po prawej stronie. 

Cyfrowy Urząd jest miejscem świadczenia usług publicznych przez administrację samorządową, a docelowo także rządową. 

Obecnie w ramach Cyfrowego Urzędu można uzyskać pełną informację o tym, jakie sprawy załatwiane są w podlaskich urzędach samorządowych - gdzie i do kogo należy się zwrócić oraz jakie dokumenty są wymagane. Zamieszczone tu druki formularzy i wniosków po pobraniu i wypełnieniu można odesłać drogą tradycyjną lub elektroniczną bezpośrednio do odpowiedniego urzędu. 

Podstawowe funkcje tego systemu to: Dostęp do opisu procedur urzędowych i ich źródeł prawnych, które mają za zadanie wspomóc szczególnie te obszary pracy urzędów, które nie dadzą się w pełni przenieść na platformę elektroniczną. Umożliwienie interesantom pobierania wzorów dokumentów, potrzebnych do załatwiania różnych spraw. Dostęp do formularzy elektronicznych, które wspomogą użytkowników w ich prawidłowym wypełnieniu i wysłaniu do właściwego urzędu. Proste i szybkie załatwianie spraw, które z racji swej natury można w całości lub w części przenieść na <phrase id="466246">platformę elektroniczną</phrase>. 
</document>