<?xml version="1.0" encoding="UTF-8"?>
<document id="00103623">
Pojęcie splątania pojawiło się w roku 1935, kiedy to <phrase id="484011">Erwin Schrodinger</phrase> określił w ten sposób pewien rodzaj korelacji kwantowomechanicznych. Splątanie jest podstawową cechą <phrase id="484013">teorii kwantowej</phrase> i jest silnie powiązane z <phrase id="484014">paradoksem EPR</phrase>. Eintein, Podolski i Rosen próbowali podać przykład, który świadczyłby o niekompletności teorii kwantowej oraz o istnieniu tak zwanych <phrase id="484018">zmiennych ukrytych</phrase>. J. S. Bell wykazał, że mechanika kwantowa łamie założenia ich eksperymentu, co świadczy na korzyść nielokalnych procesów mikroskopowych. Splątanie jest przejawem tej właśnie nie-lokalności. Pojawia się, gdy układ jest złożony z kilku podukładów kwantowych (np. para fotonów). Sens ﬁzyczny splątania przejawia się poprzez istnienie takich korelacji między podukładami, których nie da się otrzymać poprzez działanie na każdym podukładzie z osobna. Korelacji tych nie jesteśmy w stanie otrzymać na gruncie <phrase id="484019">ﬁzyki klasycznej</phrase>. Nie można zwiększyć stopnia splątania stanu przez operacje lokalne. Dokonując lokalnych manipulacji na jednym z podukładów doprowadzamy także do zmian w drugim. Ten związek, wynikający po części z własności iloczynu tensorowego, a także z założenia, że pomiar jest rzutowaniem na podprzestrzeń, prowadzi do zupełnie nieklasycznego rodzaju korelacji pomiędzy podukładami. 
</document>