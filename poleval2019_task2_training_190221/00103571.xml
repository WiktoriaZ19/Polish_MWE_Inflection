<?xml version="1.0" encoding="UTF-8"?>
<document id="00103571">
- Tato! Tato! – <phrase id="300423">Dagny</phrase> szeptała mu prosto do ucha – wstawaj, bo się spóźnimy! 

- Jeszcze chwilkę – mamrotał w poduszkę, ale <phrase id="300900">Dagny</phrase> była nieubłagana. 

- Tato! – Dagny pociągnęła za kołdrę, a na koniec połaskotała go w stopy - Koniec tego dobrego! 

Nieprzytomny <phrase id="300680">Tadeusz <phrase id="299168">Wysocki</phrase></phrase> usiadł na łóżku i próbował pozbierać myśli. Niechętnie otworzył oczy i przyjrzał się córce. Stała przed nim, ubrana w kompletny strój jeździecki - na nogach miała bryczesy i sztylpy. Założyła kamizelkę i toczek, a w ręce trzymała bat, którym niecierpliwie postukiwała. 

- O rany, konie! – zerwał się gwałtownie, a kwadrans później jechali już pustymi ulicami. 

<phrase id="299170">Dagny</phrase> niecierpliwie zerkała na zegarek, nie chciała się spóźnić. Po kilku minutach skręcili w prawo i minęli tablicę informacyjną. 

<phrase id="300303">Stadnina Koni „Hucuł”</phrase> 

<phrase id="357034">Kuce szetlandzkie</phrase> 

Szkółka jeździecka 

- Uff, zdążyliśmy. Obiecuję, że w przyszłym tygodniu nie zaśpię! 

- Zobaczymy – odpowiedziała <phrase id="299171">Daga</phrase> i nie czekając na tatę, wysiadła z samochodu. 

Pierwsze kroki skierowała do boksu kucyka o imieniu <phrase id="299193">Endi</phrase>. Na nim zaczynała naukę jazdy konnej i jego pierwszego pokochała. Endi jest spokojny, posłuszny i świetnie nadaje się dla początkujących jeźdźców. Kucyk usłyszał kroki na korytarzu i wyjrzał z boksu, rżąc na powitanie. 

- Endi, mój kochany! - Dagny wtuliła nos w czarną grzywę ulubieńca i włożyła marchewkę do jego żłobu. 3 

- Masz w grzywie mnóstwo słomy - narzekała – muszę cię zaraz wyczyścić. 

Poszła do siodlarni po skrzynkę ze szczotkami. Pani Iga, instruktorka jazdy uśmiechnęła się na jej widok. 

- Dobrze, że już jesteś! Na ciebie zawsze można liczyć. Możesz przygotować Endiego? Zaraz przyjdzie dziewczynka na pierwszą lekcję. 

Daga pewnym krokiem weszła do boksu, założyła kantar, przypięła uwiąz i wyprowadziła kucyka na korytarz. Obok stanęła dziewczynka w stroju jeździeckim. 

- Pierwsza jazda? – zagadnęła ją przyjaźnie. – Mam na imię Daga, pomogę ci wyczyścić Endziora, zobaczysz, to nie jest trudne. Jak masz na imię? 

- Weronika. 

Dagny przywiązała uwiąz do metalowego kółka i podała Weronice szczotkę. 

- Wszystkie czynności przy kucu zaczynamy od lewej strony – tłumaczyła <phrase id="299184">Daga</phrase>– najpierw wyszczotkujemy sierść. 

Weronika z zapałem przeciągała szczotką po grzbiecie <phrase id="299198">Endiego</phrase>. 

- Teraz z drugiej strony? – Weronika próbowała wyminąć kucyka, ale Daga przytrzymała ją za ramię. 

- Podstawowa zasada przy koniach – bezpieczeństwo. Nigdy nie przechodzimy od strony zadu, mógłby się spłoszyć i kopnąć. Zawsze obchodzimy konia od strony łba. 

- Ty chyba wiesz wszystko o kucach – Weronika spojrzała z podziwem. 

- Ciągle dowiaduję się czegoś nowego – roześmiała się Daga. – Wyczyszczę kopyta i założę ochraniacze, a ty przeczesz palcami grzywę, żeby opadała na jedną stronę. Powyciągaj z niej słomę, kucyk musi wyglądać elegancko! 

Daga sprawnie założyła czaprak i siodło, lekko podpięła popręg. 

- Założę jeszcze ogłowie i gotowe! – podała wodze <phrase id="300904">Weronice</phrase>– możesz zaprowadzić Endiego na okólnik. 

Dziewczynka wzięła wodze do ręki i niepewnie stanęła przy kucyku. 
</document>