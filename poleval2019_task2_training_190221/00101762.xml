<?xml version="1.0" encoding="UTF-8"?>
<document id="00101762">
Sądy wciąż nie rozumieją koncepcji linków, poza tym orzecznictwo w <phrase id="71145">Polsce</phrase> ma zastosowanie w konkretnych sprawach. Gdyby polegać na wyrokach z całego świata w sprawie linków, internetu już dawno by nie było. Pewnym ułatwieniem w dyskusji byłoby odróżnienie linków do <phrase id="72145">youtube</phrase> ( które na przykład ja mam u siebie, głównie dlatego, że flash pod <phrase id="72146">linuksem</phrase> to wciąż nie jest miłe doświadczenie mimo wersji stabilnej i oficjalnej, na moim starym notebooku można grillować kiełbaski już w drugiej minucie filmu) od " embedów ", które jednak są bliżej rozpowszechniania. 

Miłośnikom takich terminów jak " pola eksploatacji " i " głębokie linki " polecam archiwum <phrase id="472909">listy <phrase id="72149">CC</phrase></phrase> , gdzie odbyła się miła dyskusja na ten temat. Na <phrase id="72147">youtube</phrase> poszkodowanym przysługują według prawa amerykańskiego całkiem sprawne procedury żądania usunięcia treści, może nie tak dobre jak wizyta policji o szóstej rano, ale równie skuteczne - na hasło <phrase id="72148">DMCA</phrase> niejeden twardziel sformatował dysk twardy. 

Z ciekawych naciąganych analogii jest jeszcze sprawa chłopaka, który linkował do teledysku <phrase id="72150">depeche mode</phrase>. Podał link, a potem poddał się dobrowolnie karze, co automatycznie oznacza, że przyznał się do winy, a winę tę zaklepał sąd. Czyli jest precedens, oczywiście w kraju bez precedensów. Z drugiej strony też mi oczywiście przychodzi do głowy art. 29 ust. 1 prawa autorskiego, w końcu " prawami gatunku twórczości blog " jest włączanie filmów z <phrase id="72152">youtube</phrase>, szczególnie gdy się o nich pisze. 
</document>