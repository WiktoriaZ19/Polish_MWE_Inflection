<?xml version="1.0" encoding="UTF-8"?>
<document id="00102516">
Po raz kolejny wyniki okazały się być całkowitym przeciwieństwem przewidywań graczy. Przede wszystkim osoby wykonujące kare czuły się istotnie gorzej od grupy kontrolnej, jednak co ciekawe – osoby będące świadkami wykazywały istotnie wyższy nastrój od sprawców i prawie taki sam jak <phrase id="468147">grupa kontrolna</phrase>. W obu przypadkach – sprawców i świadków – osoby błędnie przewidziały jakie konsekwencje będzie miało wymierzenie kary na ich nastrój. 

Nie zmienia to faktu, że przekonanie o dobroczynnym wpływie zemsty było na tyle silne, że sprawcy, uważali, iż czuliby się gorzej gdyby nie mogli wykonać kary, a świadkowie i osoby z grupy kontrolnej zakładały, że czułyby się lepiej gdyby mogły osobiście ukarać „wolnego jeźdźca”. okazało się, że świadkowie myślą tak samo dużo o „wolnym jeźdźcu” jak sprawcy, natomiast wykonawcy kary myślą o obiekcie kary istotnie więcej niż grupa kontrolna. 

Dlaczego nie potrafimy przewidzieć negatywnych konsekwencji zemsty? Akt ukarania drugiej osoby prowadzi do wydłużonego rozmyślania o niej, rozmyślanie natomiast przedłuża wpływ negatywnych emocji na nasz nastrój, a negatywny nastrój ponownie zmusza nas do myślenia o osobie na której się zemściliśmy. Tak powstałe błędne koło, nie pozwala ludziom skutecznie przewidywać własnych zachowań, jednak tylko w wypadku gdy są autorami kary. W przypadku gdy obserwują jak ktoś za nich załatwia „brudne” sprawy, sekwencja ta nie funkcjonuje. 

Jednym z wyjaśnień paradoksu zemsty mogą być badania oparte na neuroobrazowaniu mózgu. Dzięki nim wiemy, że obszary mózgu odpowiedzialne za odczuwanie przyjemności, uaktywniają się w momencie wymierzania kary. Późniejsze badania ujawniły jednak ważny wniosek – przewidywane i odczuwane emocje różnią się od siebie znacząco. Innymi słowy mszcząc się odczuwamy krótkotrwałą przyjemność, która w perspektywie czasu, prawdopodobnie pozostawi po sobie nieprzyjemny smak goryczy. 
</document>