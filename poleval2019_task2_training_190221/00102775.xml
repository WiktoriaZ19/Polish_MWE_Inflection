<?xml version="1.0" encoding="UTF-8"?>
<document id="00102775">
3. Ekspertem nie może być także osoba, jeżeli między nią a dysponentem lotniczych zespołów <phrase id="466650">ratownictwa medycznego</phrase>, osobą wchodzącą w skład organów statutowych lub pełniącą funkcje kierownicze u dysponenta lotniczych zespołów ratownictwa medycznego lub przedstawicielem dysponenta lotniczych zespołów ratownictwa medycznego zachodzi stosunek prawny lub faktyczny tego rodzaju, że mógłby wywołać wątpliwości co do bezstronności tej osoby. 

4. Eksperci są obowiązani do złożenia Komisji oświadczenia o braku przesłanek określonych w ust. 2 i 3. 

§ 5 

1. Posiedzenia Komisji odbywają się w siedzibie <phrase id="466651">Ministerstwa Zdrowia</phrase>. 

2. Posiedzenia Komisji są protokołowane. 

§ 6 

Obsługę organizacyjno-techniczną Komisji zapewnia <phrase id="466654">Departament Spraw Obronnych, Zarządzania Kryzysowego i Ratownictwa Medycznego Ministerstwa Zdrowia</phrase>. 

§ 7 

Komórki organizacyjne Ministerstwa Zdrowia oraz jednostki podległe lub nadzorowane przez Ministra Zdrowia, na wniosek Przewodniczącego, udzielają Komisji wszelkiej niezbędnej pomocy przy wykonywaniu jej zadań, a w szczególności przedstawiają niezbędne informacje i dokumenty, w terminach wyznaczonych przez Przewodniczącego lub upoważnionego przez niego członka. 

§ 8 

Zarządzenie traci moc z dniem zawarcia umowy o przekazanie środków publicznych na finansowanie działalności lotniczych zespołów transportu sanitarnego. 

§ 9 

Zarządzenie wchodzi w życie z dniem ogłoszenia, z mocą od dnia podpisania. 

Załącznik do zarządzenia Ministra Zdrowia z dnia 17 grudnia 2009 r. (poz. 62) 

REGULAMIN DZIAŁANIA KOMISJI DO PRZEPROWADZENIA ROKOWAŃ W CELU ZAWARCIA UMOWY O PRZEKAZANIE ŚRODKÓW PUBLICZNYCH NA FINANSOWANIE DZIAŁALNOŚCI LOTNICZYCH ZESPOŁÓW TRANSPORTU SANITARNEGO ORAZ SPOSOBU PRZEPROWADZANIA ROKOWAŃ 

§ 1 

1. Przewodniczący Komisji otwiera posiedzenie Komisji i kieruje jego przebiegiem. 
</document>