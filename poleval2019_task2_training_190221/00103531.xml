<?xml version="1.0" encoding="UTF-8"?>
<document id="00103531">
osoby: on 70 lat, ona 22. 

ON krzyczy spoza sceny: 

Aaa! 

ONA: 

Proszę pana? 

ON: 

ssssss. 

ONA: 

Co się stało? 

ON: 

ssssss. 

ONA: 

Co?! 

ON: 

Nie panikuj! 

ONA: 

Ale co? 

ON: 

Idiotycznie! 

ONA: 

Ale co? 

ON: 

Idiotycznie się skaleczyłem. 

ONA: 

Boże, w co? 

ON: 

W co, w co? – zaraz opowiem! Daj plaster. 

ONA: 

Gdzie? 

ON: 

Pod lustrem. Ale paskudnie.. 

ONA: 

Tylko nie mdlej! 

ON: 

Gdzie lejesz!? 

ONA: 

W ranę! 

ON: 

Obok! 

ONA: 

Przecież mokre! 

ON: 

Nie mów mi! Przecież widzę, czuję – dwa milimetry obok! 

ONA: 

To czemu mokre? 

ON: 

Podsuwam palec a ty odsuwasz! 

ONA: 

Mokre! 

ON: 

Ile razy mam powtarzać? 

ONA: 

Co znowu? 

ON: 

Ona tu musi leżeć! 

ONA: 

Wzięłam, ale musiałam… 

ON: 

Ciągle ją zabierasz! 

Tu musi być gąbka skoro życzysz sobie mieć nie obsmarkany zlew! 

To ty tu sobie szybciutko pozamiatasz, a ja sobie włączę. 

Ona zamiata, on ogląda telewizor. 

ON: 

Tfu, będą mi mówić na kogo mam głosować. Na tego <phrase id="474414">kaczora donalda</phrase>... No jak mu tam? Ale co on takiego zrobił? Długów narobił. Mówię ci, u nas w Polsce nic ludzie nie myślą, żeby tak coś mądrego zrobić. Takie rzeczy codzienne. Parasolki w szatni mają być w pokrowcach, związane. Nie mogliby do szpitala pojemnika kupić? Obróć się. Tam po prawej trzeba dokładnie. Nono. Co ty masz na nogach? Nigdy nie wkładaj tych, takich, nie wiem jak to się nazywa, takie, to jest aseksualne, to jest obrzydliwe. Takie pończochy do kolan z gumką! Zobaczysz, za czasów twojego dziecka będą lizaki jeść na pogrzebach. Albo te wasze Internety. Te wasze zdjęcia! „To ja, to moje wakacje, to mój zdechły pies”. Zresztą i tak wojna wybuchnie i wrócicie wszyscy do kamienia łupanego. 

Dzwoni jej telefon. 

ONA: 

Halo. 

Już!? 

Mów! No, wszystko! 

Jak to? Nie tam gdzie umówione? 

Kurwa, żartujesz. 

ON: 

Nie przeklina! 

ONA: 

Jak to przypięli? 

Nie mogłaś? 

Ja pierdolę. 

Bez lekarza? 

No ale chyba była jakaś.. 

Raz na godzinę?! 

To skąd wiedziałaś, że nic złego się nie ? 

Jezu... 

Jakie ankiety? 

Zaglądali ci? 

ON: 

Czy ja muszę tego słuchać? 

ONA: 

Kurwa, jakby do mnie taki student podszedł... 

Nie śmiej się. Naprawdę bym coś ! 

Bardzo bolało? 

Skurcz łydki? Miałam. Parę razy tak. 

O Boże. 

Jak to nie wolno? 

Bez wody? 

16 godzin? 

pauza 

Przecież mieli nie nacinać.. 

I kurwa pokazała ci to zanim? 

Jak sekator? 

Jeśli robisz sobie jaja ze mnie to to nie jest śmieszne, rozumiesz? 

Ok! Przepraszam! 

Rozumiem. 

Przepraszam. 

Jasne. 

Dziękuję ci. Lepiej wiedzieć... 

A jak mała? 

Jak to nie chcesz? 

Nie jest słodka? 

To pewnie normalne, jesteś zmęczona.. 

No! Przestań. 

Nie rycz.. 

Na pewno ci przejdzie. 

Odpoczniesz. 

Zagoi się. 

Karmiłaś już? 

Jak to czarne? 

A rozstępy? 

Aha... 

Nie no przestań, naprawdę dobrze, że zadzwoniłaś. 

Musisz odpocząć.. 

No jasne. 

No trzymaj się. 

No pa. Pa pa. 
</document>