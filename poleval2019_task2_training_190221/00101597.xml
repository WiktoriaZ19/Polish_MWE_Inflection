<?xml version="1.0" encoding="UTF-8"?>
<document id="00101597">
Tu istotnie winien, czy nie winien: kulka w łeb. 

Tow. <phrase id="63409">Daszyński</phrase>: Ten ma sytuacyjne myśli, ale myli się w określaniu swojej sytuacyi.Postępuje logicznie i jak ona mu każe, tylko, że ona jest inna, niż on sądzi. 

Aha! tu jest węzeł. 

Przedewszystkiem trzeba mieć ową sytuacyę. I znowu nieprawdą jest, że jej nie mam. Mam, ale nie mogę sobie dać rady z nią. 

1. Dlatego, że polega ona na duchowem spleceniu auto-hypnoz i krzyżujących się <phrase id="467352">działań hypnotycznych</phrase> między pisarzem i publicznością. To ważne. Pisarz pisząc określa dla siebie swą publiczność, będzie ona dla niego już zbiorem ludzi, którzy czytali, przyjęli i uznali to, co on napisał. To może być złudzenie objektywnie, subjektywnie ten fakt powstaje i działa. Dlatego własna przeszłość pisarska jest tak bardzo wnikliwem, wszędobylskiem przeznaczeniem. 

2. Wiem i mogę i umiem mniej, niż wierzyłem, pisząc dotąd. 

Trzebaby szczerze rozczarować publiczność i siebie, co do tych 2-ch punktów i wychować siebie do publiczności, któraby znała moje prawdziwe myśli, prawdziwą wiedzę, wtedy mógłbym sytuacyjnie pisać. 

Ale sytuacyjnie myśleć! <phrase id="310071">Boże</phrase>, Boże! Trudna to naprawdę rzecz być dzisiaj <phrase id="63412">Polakiem</phrase>, chcieć myśleć, chcieć pracować. 

Gostomski i lud wiejski. 

Powiem teraz (esprit d’escalier) na czem polega różnica pomiędzy <phrase id="467358">ludem wiejskim</phrase> a <phrase id="467357">klasą robotniczą</phrase>. Że ten pierwszy zaspokaja się obierzynami naszej myśli, że przestajemy myśleć odpowiedzialnie, gdy myślimy dla niego t. j. nie myślimy, nie piszemy dla siebie. I dlatego Gostomscy lubią lud wiejski. 

Oddawna czułem, że tu, właśnie tu, w tym »wiejskim ludzie« jest mój specyficzny wróg. 

Mój! Bo w gruncie nie dbam o nic, tylko o to, co jest myślą i jej wypowiedzeniem. 

Gdzie to się kończy, kończy się moje czucie. 

Więc w każdym razie nie »wiejski lud«. Albo tak, lecz dla tych, co umieją myśleć sytuacyjnie z niego. nie »dla niego«. 

Obierzynki sentymentalne. 

Ile kłamstw sprzysięgło się dziś na myśl <phrase id="325755">polską</phrase>. 

Żeromski? Niewątpliwie: nietylko myli się, ale i kłamie – nie jest szczery, ale pomimo to on jest dziś najgłębszy, najsilniejszy, najodważniej czujący. 
</document>