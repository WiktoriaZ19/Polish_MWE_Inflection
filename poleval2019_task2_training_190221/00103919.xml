<?xml version="1.0" encoding="UTF-8"?>
<document id="00103919">
Zespół potrafi się wypowiedzieć politycznie. Na <phrase id="471212">youtubie</phrase> znalazłem klipa z ich koncertu „<phrase id="471231">Free Puszi Riot, Geréb Ágnes</phrase>”, na którym wystąpili w charakterystycznych kominiarkach <phrase id="471213">rosyjskich</phrase> pankówek. 

<phrase id="471214">Puszi</phrase> ostatnio widziałem w przedstawieniu <phrase id="481068">alternatywnego teatru <phrase id="471233">TÁP</phrase></phrase> na podstawie sztuki <phrase id="481069"><phrase id="471218">Aleksandra</phrase> <phrase id="471217">Ostrowskiego</phrase></phrase> pt. <phrase id="481071">Intratna posada</phrase>. Spektakl jest o korupcji, zaczyna się wideo, na którym facet opowiada jak doprowadził do zaaresztowania polityków z szóstej dzielnicy za korupcję. Chciał nabyć nieruchomość, za którą miał dać łapówkę. Zrobił to współpracując z policją, która dzięki temu zdobyła dowody. Opowieść w sumie humorystyczna bo policja zachowała się w sposób bardzo nieporadny, dzięki czemu cała akcja o mało co nie rozsypała się. W sztuce jest zresztą więcej nawiązań do obecnej sytuacji, co publiczność nagradza wybuchami śmiechu. Na samym końcu spektaklu kiedy już skorumpowany urzędnik umiera na atak serca a młody niepokorny, który w końcu złamał się i gotów jest włączyć się w korupcję, już kompletnie nie wie czego się trzymać pojawia się nagle grupa ubrana w czarne kamizelki i czapki, która wykrzykuje hasło <phrase id="471220">Gwardii Węgierskiej</phrase> „Adjon Isten!” („Daj <phrase id="471221">Boże</phrase>!” – odpowiedź „Lepszą przyszłość”) przypominając, że choć spektakl jest komedią to sama korupcja to już nic śmiesznego a może mieć poważne konsekwencje. 

Rozgadałem się ale gdzie tu <phrase id="471222">Puszi</phrase>. Zespół gra co jakiś czas jeden ze swoich kawałków. Nic nowego, to co zawsze. Śpiewają aktorzy biorący udział w przedstawieniu. Czuje się, że <phrase id="471223">Puszi</phrase> wstawiono, by spektakl był atrakcyjniejszy. My zresztą też przyszliśmy ze względu na zespół, o <phrase id="471232">TÁP-ie</phrase> przedtem nie słyszeliśmy. 

Na koniec mały smaczek z muzyki Puszi. W ich kawałku Álmomban w 42 sekundzie pojawia się – no właśnie, co? Dla ułatwienia dodam, że to samo co w <phrase id="471226">Czarnych kowbojach</phrase> <phrase id="481072">Lao Che</phrase> w 36 sekundzie. Pewne nawiązanie do motoroweru z numeru LGT pt. <phrase id="471227">Gyere ki a hegyoldalra</phrase> (59 sekunda)? Kto wie! 
</document>