<?xml version="1.0" encoding="UTF-8"?>
<document id="00101897">
<phrase id="80411">Europa</phrase> jest tym kontynentem, na którym występuje największy odsetek <phrase id="467804">gruntów ornych</phrase> – gruntów przeznaczonych pod uprawę. Ponad 30% powierzchni kontynentu charakteryzuje się tego typu użytkowanie ziemi. Oznacza to, że znaczne obszary mają dogodne warunki dla prowadzenia <phrase id="467805">gospodarstw rolnych</phrase>. Rozległe niziny na zachodzie, które znajdują się w strefie wpływów <phrase id="467807">klimatu umiarkowanego ciepłego morskiego</phrase>, niziny w południowej części (<phrase id="80412">Padańska</phrase>, <phrase id="80413">Węgierska</phrase>) sprzyjają uprawie zbóż – szczególnie pszenicy, buraków cukrowych, słoneczników. 

Długość okresu wegetacyjnego , która rozumiana jest jako liczba dni z średnią dobową temperaturą powyżej 5°C, trwa tu nawet ponad dziewięć miesięcy. Wyżynne obszary na wschodniej <phrase id="73932">Europie</phrase> pokrywają w znacznej części najżyźniejsze gleby świata – czarnoziemy. 

Pomimo wpływu klimatu kontynentalnego obszary te otrzymują wystarczające opady, aby można było bez przeszkód prowadzić gospodarkę rolną. Wyżyny i góry usytuowane na południu, położone są w obrębie korzystnego <phrase id="467809">klimatu śródziemnomorskiego</phrase>. Ich nasłonecznione stoki to bardzo korzystne tereny, słynące między innymi do uprawy winorośli. Jednakże obszar ten charakteryzuje się stosunkowo niewielką wydajnością. Wartości plonów – wielkości zbiorów z ha nie są duże. W <phrase id="73933">Grecji</phrase> i <phrase id="73934">Hiszpanii</phrase> nie przekraczają one 40dt/ha, a we <phrase id="73935">Włoszech</phrase> osiągają około 50dt/ha. Cechą wielu regionów rolniczych jest niedobór wilgoci. Konsekwencją górzystego ukształtowania powierzchni jest istnienie płytkich gleb. Dlatego też produkcja towarowa koncentruje się wokół upraw owoców cytrusowych, winogron, oliwek. Umiarkowany i śródziemnomorski klimat jest dogodny do prowadzenia hodowli. Ukształtowanie powierzchni i warunki glebowe nie stanowią także bariery na znacznych obszarach. 

Jednakże duża gęstość zaludnienia w obrębie pasa nizin, w zachodniej i środkowej części <phrase id="73936">Europy</phrase> sprawia, że pastwiska nie mogą zajmować znacznych powierzchni. Dogodnymi rejonami do prowadzenia wypasu na dużych powierzchniach są wyżyny Europy Wschodniej oraz rozległe terenu naturalnych łąk w <phrase id="467813">Wielkiej Brytanii</phrase> – głównie w Szkocji. W tym rejonie, a także na halach wysokogórskich w południowej i środkowej części kontynentu, prowadzona jest hodowla owiec. Oprócz terenów górskich, ograniczone możliwości rozwoju rolnictwa panują w północnych i północno-wschodnich regionach. Sytuacja ta dotyczy większości terytorium <phrase id="80414">Półwyspu Skandynawskiego</phrase>, dużej części Niziny Wschodnioeuropejskiej i Islandii. Jest to efekt niekorzystnych warunków klimatyczno-glebowych. Niewielka ilość energii słonecznej docierająca w te obszary skutkuje krótkim okresem wegetacyjnym. Dominują silnie zakwaszone, wykształcone na piaszczysto-żwirowym podłożu, nieżyzne gleby bielicowe. Ich cechą jest więc niska produktywność. 
</document>