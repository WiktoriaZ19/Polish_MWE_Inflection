<?xml version="1.0" encoding="UTF-8"?>
<document id="00101886">
Teoria ich autorstwa nosi miano <phrase id="467749">ukrytego egotyzmu</phrase> (<phrase id="467748">Implicit Egotism</phrase>). Opublikowane w 2002 roku badanie o charakterze analizy danych statystycznych dowiodło, że istotnie ludzie charakteryzują się ciągotami do miejsc czy rzeczy, które w jakimś stopniu podobne są do kojarzonych ze sobą właściwości. 

W pierwszym badaniu autorzy teorii sprawdzili za pomocą bazy danych osób zmarłych, ile osób wybiera na miejsce zamieszkania miasto, którego trzy pierwsze litery zgadzają się z początkiem imienia danej osoby. By uwidocznić różnice powstały pary imion i większych miast: <phrase id="79170">Mildred</phrase>–<phrase id="73826">Milwaukee</phrase>, <phrase id="79171">Virginia</phrase>–<phrase id="467754"><phrase id="310223">Virginia</phrase> Beach</phrase>, <phrase id="73822">Jack</phrase>–<phrase id="73829">Jacksonville</phrase> oraz <phrase id="79187">Philip</phrase>–<phrase id="73831">Philadelphia</phrase>. Następnie, na przykład w przypadku kobiet, porównywano liczbę Mildred mieszkających w <phrase id="73833">Milwaukee</phrase> z tymi mieszkającymi w <phrase id="73834"><phrase id="310225">Virginia</phrase> Beach</phrase> i na odwrót. W każdym przypadku wynik badania potwierdzał prawdziwość teorii. Różnice statystyczne odbiegające od średniej dochodziły do ponad 120 osób, przy pojedynczym badaniu 1409 kobiet. Podobne wyniki dały kolejne badania, biorące pod uwagę początek nazwiska oraz stanu w którym dana osoba żyje, początek nazwiska i miasta, czy imienia i stanu. 

Jak widać, miasto które dzieli z nami trzy pierwsze litery w naszym mniemaniu może być idealnym miejscem na spędzenie reszty życia. 

Mając do dyspozycji tak datę zgonu jak i urodzenia, sprawdzono następnie jak czas naszego przyjścia na świat wpływa na wybór miasta w którym żyjemy. Kolejny raz hipoteza badaczy okazała się słuszna – więcej niż by to wynikało z przypadku osób np. z dwójką w dacie urodzenia za swoją siedzibę wybiera miasto <phrase id="73836">Two Harbors</phrase>. Zależność ta zaistniała również w przypadku <phrase id="467758">Three Oaks</phrase>, <phrase id="467759">Six Mile</phrase> jak i w kolejnych, analogicznych przykładach. 

Następnie badacze odstąpili od sprawdzania miejsca zamieszkania na rzecz wybranego życiowego zawodu. Wybrali do porównania dentystów i prawników. Internetowe listy związków obu tych profesji pozwoliły przeprowadzić analizę opierającą się na ocenie podobieństwa imienia do danego rodzaju pracy. I tak <phrase id="79190">Denise</phrase>, <phrase id="73844">Dena</phrase>, <phrase id="79192">Denice</phrase>, <phrase id="79193">Denna</phrase>, Dennis, Denis, Denny, Denver byli poszukiwani przez badaczy jako dentyści a <phrase id="73846">Laura</phrase>, <phrase id="73847">Lauren</phrase>, <phrase id="73848">Laurie</phrase>, <phrase id="73849">Laverne</phrase>, <phrase id="79182">Lawrence</phrase>, <phrase id="79200">Larry</phrase>, <phrase id="79202">Lance</phrase> i <phrase id="79184">Laurence</phrase> jako prawnicy (ang. Lawyer). Również na tym polu wyliczona średnia wartość różniła się na korzyść autorów hipotezy. 
</document>