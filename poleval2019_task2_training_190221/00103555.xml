<?xml version="1.0" encoding="UTF-8"?>
<document id="00103555">
<phrase id="474501">Dr Ollock</phrase> 

Cham. Mówi o tobie “ta stara”. 

Jenny 

Nie zmyślaj. Nazwał mnie sikoreczką. 

Miły pan. Bardzo cierpi i sporo trzeba mu wybaczyć. 

A, że to człowiek z branży, łatwiej go zranić. 

Bardziej świadom wszystkiego. Wiesz... 

Dr Ollock 

Ja już mu wybaczyłem. Nic do niego nie mam. Dawne czasy. 

Zagojone rany od bicia głową w mur. 

Jenny 

No nie wiem. 

Dr Ollock 

Ty nie bądź taka <phrase id="474504">Niebieska Linia</phrase>. 

Jenny 

Gdzie ten nóż… 

O cholera! Nokov! 

Biegnie do sali Nokova, nie znajduje go. Zagląda do innych pomieszczeń. 

Dr Ollock 

Ledwie łaził. Uciekł? 

Też otwiera jedne z drzwi, nie znajduje Nokova. 

Jenny 

Dobra, to w końcu dorosły człowiek , wie co robi. 

Zapala papierosa. Gasi go. 

Jeszcze w łazience. 

Dr Ollock 

Usiądź, ja zobaczę. 

Otwiera drzwi od kilku jeszcze pomieszczeń, nie znajduje Nokova. 

Jenny 

Cholera, może wyszedł? Ale on ledwie… 

Dzwoni telefon 

Ollock oddaje słuchawkę Jenny. 

Dobrze, kochani. 

Dziękuję, dajcie tatę. 

Jak się sprawują? 

Widzisz, twoja krew! 

Miłego wieczoru. 

Do jutra. 

Kończy rozmowę. 

Jenny 

Wtedy, pamiętasz, nikt mi nie ukradł roweru… 

On go sprzedał. Mój stary. 

Dr Ollock 

Pokazuje w stronę sali, na której leży Profesor Berth. 

Jenny, jestem przekonany, że on nie wierzy we własną śmierć. 

Jenny robi kanapki. Chce je ułożyć na talerzyku od filiżanki Pani Anny, ale jest on za mały. Odkłada go na półkę, bierze inny, większy. Wyciąga puszkę sardynek, otwiera ją. 

Jenny 

Zjesz? 

Dr Ollock 

Nie dobijaj mnie, proszę. Sardynki? 

Jenny 

Czego chcesz, doświadczenie uczy, że umierają inni, nie my. Prawda? 

Dla Nokova jesteś bardziej wyrozumiały. 

Wyciąga rękę z kanapką do Ollocka. Ten odmawia, pokazuje, że jeszcze chwila i zwymiotuje. 

Jenny 

Czy ty w ogóle czasami odpoczywasz? 

Miałbyś żonę, rodzinę- inne sprawy stają się wtedy ważne, nie kręci się tak wszystko wokół pracy. 

Dr Ollock 

A ty swoje! Nie prosiłem cię?... 

Jenny 

Prosiłeś, prosiłeś. 

Dr Ollock 

To przestań wreszcie! 

Nic nie wiesz. 

Ten człowiek zawsze stawiał się ponad wszystkimi. 

Ponad życiem i śmiercią. 

„Nie będziesz miał bogów cudzych przede mną.”Jenny, to nie do wiary- był czas, kiedy nie miałem przed nim żadnych cudzych bogów. Młody szczyl, tuż po studiach, rozumiesz? 

Jenny 

Tak. 

To znaczy, przyznam ci, nie za bardzo. 

Ollock 

Mogę? 

Sięga po kanapkę z sardynkami. Je. 

Jenny 

Chcesz o tym porozmawiać? 

Dr Ollock 

O czym mam Ci powiedzieć?! 

Że był pierwszym autorem wszystkich moich publikacji? 

Że poniżał mnie przy studentach? Pielęgniarkach?! 

Że u siebie w gabinecie mieszał mnie z błotem! 

Jenny 

Andrew, on jest taki... w tej frotowej piżamce… 

Dr Ollock 

Nie ma już o czym mówić. 

Nie ma z kim. 

Z całym szacunkiem dla ciebie, Jenny. 
</document>