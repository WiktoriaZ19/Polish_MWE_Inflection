<?xml version="1.0" encoding="UTF-8"?>
<document id="00103525">
STUDENT 2 

Co, to w małych miejscowościach nie można się nauczyć angielskiego? 

STUDENT 1 

Powiem ci tak, że nie wysuwam tego wniosku, ale stwierdzam tyle, że ci z naszej grupy po prostu znają słabiej. A to czy już że nauczyciele byli słabi, czy oni sami mało pilni... 

STUDENT 2 tonem lizusa 

...bo ci nauczyciele nie mieli takiego wspaniałego przygotowania w zakresie pedagogiki, jak my tutaj z panią doktor... 

STUDENT 1 

Richtig! 

STUDENT 3 

OK, a teraz pokażcie mi... znaczy jeśli macie ze sobą... zeszyt z tym angielskim. 

STUDENT 1 

Ja mam. 

STUDENT 3 

No wonder. 

STUDENT 1 

Że co? 

STUDENT 2 

It`s a wonderful, wonderful life... zaraz se posłuchamy. 

STUDENT 3 

Pokaż, pokaż. Student 1 podaje mu zeszyt, Student 3 czyta Aha... czyta A to? Much ado about nothing. 

STUDENT 2 zagląda mu przez ramię 

Jak? Pokaż! 

STUDENT 3 

Wszystko rozumiem, tylko to „ado”. I w ogóle jak to wymawiać? „ejdu”? 

STUDENT 2 nuci i kiwa się 

Hey dude, wanna come with me for soccer practice... soc-soc-soc-soccer practice... 

STUDENT 1 

Ja właśnie też nie wiem, wtedy spisałem z tablicy, potem sprawdzałem w domu, ale w moim słowniku tego nie ma. Może w angielsko-angielskim? 

STUDENT 2 

No i widzicie, to jest university English, tak? Więc warto chodzić, poznacie słowa, które zna tylko queen... 

STUDENT 1 

Masz na myśli tego magistra od angielskiego? 

STUDENT 2 zdziwiony 

Nie, a sugerujesz...? 

STUDENT 1 gwałtownie 

Ja? 

STUDENT 2 

W każdym razie z nim nie powinno być problemu z zaliczeniem. 

STUDENT 3 z afektacją 

Daj boże! 

STUDENT 1 

God save the queen! 

STUDENT 2 

Queen! Queen też mam. Mama, just killed the man... do przedziału wchodzi Konduktor 1 

KONDUKTOR 1 

Dzień dobry państwu, proszę bileciki do kontroli. wszyscy po kolei pokazują, Studenci także legitymacje. Konduktor ogląda i kasuje. 

KOBIETA 2 

Przepraszam, pan wie, że nie było prądu przez jakieś dziesięć minut? 

KONDUKTOR 1 

Teraz? 

KOBIETA 2 

Nie, pół godziny temu... 

KONDUKTOR 1 

Proszę pani, prąd był, bo pociąg jechał, światła nie było... 

KOBIETA 2 

Czyli pan wie. 

KONDUKTOR 1 wzdycha 

Wszyscy o to pytają. Już tego nie będzie. 

STUDENT 2 żartem 

Prądu? 

KONDUKTOR 1 

Awarii. Dziękuję, do widzenia. Wychodzi 

STUDENT 2 

No to „już tego nie będzie”. 

STUDENT 1 

Tego nie, bo pewnie wysiądzie w Kielcach, ale jacyś inni wsiądą i jeszcze będą. 

STUDENT 2 

Nie, no muszą być, kto to widział, żeby tylko raz kontrol była. 

STUDENT 1 

Kontrola. 

STUDENT 2 

Co kontrola... 

STUDENT 1 

Nie „kontrol”, tylko „kontrola”. To jest rusycyzm. 

STUDENT 3 

On już się tak skrakowił! W Kraku wszyscy mówią „kontrol”. 

STUDENT 2 

Wiadomo, przecież to <phrase id="474392">Europejskie Miasto Kultury</phrase>, nie ? Trzej Studenci śmieją się 

STUDENT 3 

Tak, sakralnej. 
</document>