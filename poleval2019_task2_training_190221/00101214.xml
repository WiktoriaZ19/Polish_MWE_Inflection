<?xml version="1.0" encoding="UTF-8"?>
<document id="00101214">
Kondygnacja 

Kondygnacja – w budownictwie część budynku zawarta między bezpośrednio nad sobą położonymi stropami. 

W zależności od położenia kondygnacji można mówić o parterze, stanowiącym poziom, na którym znajduje się główne wejście, piętrach, czyli poziomach położonych powyżej parteru oraz piwnicy, której powierzchnia podłogi leży niżej, niż powierzchnia otaczającego budynek terenu. Ostatnie piętro położone bezpośrednio pod dachem spadzistym jest określane jako poddasze, ewentualnie mansarda, zaś używana jako np. pomieszczenie mieszkalne lub handlowe płytka piwnica – suterena. W przypadku bardziej skomplikowanych układów przestrzennych (np. split levels) występują półpiętra, znajdujące się pomiędzy głównymi poziomami budynku. Jako półpiętro można określać też mezzanino. W mowie potocznej uznaje się często piętro za synonim kondygnacji. 

Wysokość kondygnacji definiuje się poprzez wysokość między poziomem powierzchni podłogi danej kondygnacji a poziomem powierzchni podłogi kondygnacji leżącej powyżej. Różnica pomiędzy poziomem posadzki a wykończonym sufitem to wysokość w świetle. Kondygnacją powtarzalną jest taka, która nie różni się w sensie technicznym od innych kondygnacji w tej samej budowli. 

Numeracja 

<phrase id="420726">Kondygnacje nadziemne</phrase> numeruje się począwszy od jedności, tj. 1, 2, 3 itd, zaś kondygnacje podziemne otrzymują numery -1, -2 itd. Zero w numeracji nie występuje <phrase id="53571">Polska Norma PN-B-01025:2004</phrase> : 

Tradycyjnie przyjęta praktyczna numeracja kondygnacji (np. na panelu windy) w <phrase id="53572">Polsce</phrase> i wielu innych krajach <phrase id="326996">europejskich</phrase> nakazuje jednak numerować piętro położone ponad parterem jako pierwsze. W krajach anglojęzycznych istnieją różniące się normy <phrase id="326997">amerykańska</phrase> i <phrase id="326998">brytyjska</phrase>. Wedle <phrase id="326999">amerykańskiego</phrase> zwyczaju first floor (czyli pierwsze piętro) oznacza parter, zaś wedle <phrase id="327001">brytyjskiego</phrase> pierwsze piętro. Analogicznie do <phrase id="327000">amerykańskiego</phrase> nazewnictwo używane jest w krajach byłego ZSRR oraz było stosowane w <phrase id="53574">NRD</phrase>. 
</document>