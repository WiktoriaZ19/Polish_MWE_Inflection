<?xml version="1.0" encoding="UTF-8"?>
<document id="00101764">
Nie dość, że browar, to jeszcze stary. <phrase id="472916">Galeria handlowo-artystyczna w <phrase id="245845">Poznaniu</phrase></phrase> wzbogaciła się o serwerownię. Znak czasów? Do tej serwerowni trafiła (wciąż tam zmierza?) <phrase id="310439">nasza klasa</phrase>. Teraz <phrase id="325856">polski</phrase> serwis nareszcie wrócił do macierzy (nomen omen), tym bardziej więc wzrośnie mu pewnie liczba użytkowników. Niedawno przeczytałem książkę pod sensacyjnym tytułem " <phrase id="310440">Who Controls the Internet? Illusions of a Borderless World</phrase> ", w której prawnicy <phrase id="245848">Goldsmith</phrase> i <phrase id="245849">Wu</phrase> jasno i zupełnie niesensacyjnie tłumaczą, dlaczego <phrase id="310441">internet</phrase> wciąż tkwi w ramach granic narodowych. 

Nie chodzi bynajmniej tylko o Chiny, które są wygodnym punktem odniesienia dla państw demokratycznych, gdzie też istnieje pokusa, żeby przykręcić śrubę, a zawsze można odwrócić uwagę wskazując większych zamordystów. O przenosinach serwerów do <phrase id="245852">Polski</phrase> poinformował mnie właśnie mój host, który przy okazji uprzejmie prosi o wstrzymanie na czas przeprowadzki aktualizacji stron internetowych. 

Już jedną taką przeprowadzkę przeżyłem, od tego czasu nie mam oporów przed powierzaniem mojej poczty Wielkim i Złym Korporacjom. <phrase id="245853">Blogger</phrase> i <phrase id="245854">Wordpress</phrase> zapraszają? Co tam. Teraz będę wreszcie miał polski serwer dla polskiego bloga. Internet nie zna granic, przecież robaki będą wchodzić i tak, nic się nie zmieni... Gdybym chciał zaistnieć międzynarodowo, nie pisałbym raczej po polsku. Sam jestem sobie winien, pierwszą granicę ustanowiłem sam. Język, infrastruktura, systemy prawne, zestawy wartości - wszystko dzieli <phrase id="310442">internet</phrase> na kawałki, co tylko powiela znany schemat. NTSC, 110V, gniazdka elektryczne, ruch lewostronny. Rozpoznawanie krajów według numerów IP nie tylko uniemożliwia mi legalne ściąganie seriali z <phrase id="245857">NBC</phrase>, ale zmienia interfejs międzynarodowych portali, gdy jestem za granicą (tak jakby nie można było posiłkować się językiem przeglądarki). 

Sprytne próbują być niektóre reklamy - pudło, nie kupię waszych towarów, jestem przybyszem z innego <phrase id="310443">internetu</phrase>, nie rozumiem, i tak nie wysyłacie tego do <phrase id="245858">Polski</phrase>. Czy <phrase id="310444">nasza klasa</phrase> będzie chciała wyjść poza browar? Czy potrzebne są jej inne internety? Ilu użytkowników łączy się z <phrase id="245859">Wielkiej Brytanii</phrase> i <phrase id="245860">Irlandii</phrase>? W googlowym <phrase id="245861">Open Social</phrase> dominują firmy <phrase id="325860">amerykańskie</phrase> (z rodzynkami między innymi z Brazylii i <phrase id="245863">Indii</phrase>), więc era open na razie raczej nie powtórzy sukcesu swej tenisowej imienniczki. 

Infrastruktura internetowa w <phrase id="245864">Stanach Zjednoczonych</phrase> powstała w ramach bańki, u nas balon pompuje <phrase id="310446">nasza klasa</phrase>, może więc popyt na porządne łącza rzeczywiście wzrośnie, a <phrase id="245865">UKE</phrase> niech zamieni kary finansowe na inwestycje w infrastrukturę, w tym łącza, które nas łączą ze światem zewnętrznym. A może lepiej zostać w naszym własnym starym browarze? 
</document>