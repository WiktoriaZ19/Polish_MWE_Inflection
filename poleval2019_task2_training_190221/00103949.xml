<?xml version="1.0" encoding="UTF-8"?>
<document id="00103949">
W świątecznej „<phrase id="471817">Polityce</phrase>” <phrase id="474625"><phrase id="471819">Edwin</phrase> <phrase id="471820">Bendyk</phrase></phrase> pisze o <phrase id="471821">polskiej</phrase> <phrase id="471823">Wikipedii</phrase>. Nie popadając w skrajności, co ważne, w wypadku flagowego projektu nie tylko <phrase id="471825">polskiego</phrase> <phrase id="471824">internetu</phrase>. Projektu, o którym najczęściej pisze się w tonie entuzjastycznym albo napiętnującym. A chyba już czas na bardziej subtelne analizy. 

W tekście przywoływane są moje wypowiedzi – o tym, że <phrase id="471826">Wikipedia</phrase> jest hiper-popularna, ale też że na tle innych edycji wypada dość blado. Chciałbym je tu rozszerzyć. Jednak na początek kilka słów o moich intencjach. Jestem fanem <phrase id="471827">Wikipedii</phrase>, flagowego przedsięwzięcia internetowej produkcji partnerskiej. Jestem pełen szacunku dla pracy Wikipedystów. Ale równocześnie: mam świadomość, że nie wszystkie Wikipedie działają równie dobrze. A dokładniej – świadomość, że polska edycja w globalnym zestawieniu wypada kiepsko. O czym to świadczy? 

Fakt, że haseł jest dużo – depczemy po piętach wersji włoskiej, która jest piąta. Ale jeśli zejdziemy głębiej, pod powierzchnię liczby haseł, przestaje być miło. Już na poziomie odczuć użytkownika, bez wnikania w głębszą analizę, trudno uwolnić się od poczucia, że znaczna część haseł to po prostu tłumaczenia fragmentów haseł <phrase id="471833">anglojęzycznych</phrase>. Dobrym – i mniej subiektywnym – wskaźnikiem wypracowanym przez samych Wikipedystów jest głębokość artykułów, obliczana na podstawie liczby edycji artykułów i stosunku haseł i stron wspomagających (czyli „talk pages”, na których prowadzone są dyskusje na temat haseł). Nasza <phrase id="471836">Wikipedia</phrase> jest „najpłytsza” spośród 20 największych Wikipedii. Jej głębokość wynosi 14. Głębokość angielskiej – 671. 

Zerknijcie też na pracę doktorską <phrase id="471838">Jose Felipe <phrase id="471841">Ortegi</phrase> <phrase id="471842">Soto</phrase></phrase> – jest poświęcona ilościowym analizom dziesięciu największych <phrase id="471843">Wikipedii</phrase>. Dane – choć trzeba podkreślić, że nie pierwszej świeżości – są alarmujące. <phrase id="471846">Polska</phrase> Wikipedia jawi się na ich podstawie jako twór garstki osób intensywnie posiłkujących się pracą botów. Odsetek „talk pages”, a więc haseł, przy których toczy się jakakolwiek dyskusja, wynosi niewiele ponad 8% i jest najniższy w całym zestawieniu. W wypadku wiodącej edycji <phrase id="471845">angielskiej</phrase> wynosi ponad 80%. 
</document>