<?xml version="1.0" encoding="UTF-8"?>
<document id="00103800">
W tym rozdziale przedstawiamy szczegółowo dwie metody przybliżania <phrase id="484118">funkcji spektralnych</phrase>: gaussowską i najprostszą. Pierwsza z nich stanowi centralny punkt tej rozprawy. Wprowadziliśmy ją w artykule, który dotyczył tarczy tlenowej. Wstępne wyniki dla wapnia i argonu przedstawiliśmy na <phrase id="484122">konferencji NuInt07</phrase>, a ostateczne zostały opublikowane w pracy. Drugą opisujemy tutaj pokrótce, a po więcej szczegółów odsyłamy do publikacji. Pierwsze dwa podrozdziały poświęcamy podejściu do części średniopolowej i korelacyjnej. W podrozdziale 4.3 prezentujemy przybliżony opis oddziaływań końcowych. Chcieliśmy, żeby każdy mógł odtworzyć nasze rezultaty, dlatego wszystkie szczegóły potrzebne do modelowania tlenu, wapnia i argonu zbieramy w podrozdziale 4.4. Rozdział kończymy podrozdziałem 4.5, w którym przedstawiamy algorytmy programu liczącego przekroje czynne z uwzględnieniem oddziaływań końcowych i bez nich. 
</document>