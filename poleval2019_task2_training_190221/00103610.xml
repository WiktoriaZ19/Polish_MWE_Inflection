<?xml version="1.0" encoding="UTF-8"?>
<document id="00103610">
Najliczniejsze i najbardziej różnorodne zbiory zawierają <phrase id="468008">narodowe korpusy angielskie</phrase> – brytyjskie (<phrase id="468001">British National Corpus</phrase>, <phrase id="468002">Bank of English</phrase> i in.) i amerykańskie (<phrase id="468003">Corpus of Contemporary American English</phrase>, <phrase id="468004">American National Corpus</phrase>, <phrase id="468005">Google Books: American English</phrase> i in.). Zbiory innych języków rozwijają się dynamicznie. Są to m.in. chiński <phrase id="468007">korpus mandaryńskiego</phrase>, <phrase id="468009">korpusy języka niderlandzkiego</phrase> i duńskiego, <phrase id="468010">estoński korpus języka prawa</phrase>, <phrase id="468011">korpusy odmian języka francuskiego</phrase>, zbiory tekstów niektórych języków celtyckich (język irlandzki oraz język mański), <phrase id="468013">włoski korpus CORIS/CODIS</phrase>, teksty norweskie <phrase id="468012">Oslo Corpus of Tagged Norwegian Texts</phrase>, korpus brazylijskiej odmiany języka portugalskiego, „bank językowy” tekstów szwedzkich, korpusy europejskiej i południowo-amerykańskich odmian języka hiszpańskiego, korpus języka tagalog, korpus literatury malajskiej 

i korpusy innych języków południowo-wschodniej Azji. Od kilku lat szczególnie dynamicznie rozwijają się korpusy narodowe innych języków słowiańskich. Od roku 1994, kiedy rozpoczęły się prace nad Czeskim Korpusem Narodowym, powstały wielkie referencyjne korpusy większości języków słowiańskich, z których chorwacki, czeski, polski, rosyjski, słowacki i słoweński dostępne są w Internecie z wyszukiwarkami morfologicznymi (trzeba podkreślić, że morfologia słowiańska stanowi dla technologii większe wyzwanie niż romańska czy germańska). Narodowy Korpus Języka Poskiego współorganizował konferencję założycielską Komisji Korpusowej Międzynarodowego Komitetu Slawistów (por. Slavicorp 2012). 

Najbardziej naturalnym użyciem korpusów językowych było zawsze zastosowanie autentycznych materiałów językowych w pracach słownikowych. Pierwszy słownik języka polskiego oparty na korpusach w nowoczesnym rozumieniu tego pojęcia to listy frekwencyjne różnych odmian polszczyzny z lat sześćdziesiątych dwudziestego wieku (Kurcz i in. 1974a, b, 1976, 1977, Lewicki i in. 1975). Dane te posłużyły także do opracowania nowego polskiego słownika frekwencyjnego (Kurcz i in. 1990). Budowa narzędzi korpusowych jest równoległym do zbierania danych zestawem działań językoznawstwa korpusowego, niezbędnym do efektywnego używania korpusów. Języki ﬂeksyjne, takie jak język polski, stanowią spore wyzwanie dla automatycznej analizy morfologicznej i składniowej. W języku polskim częsta jest wieloznaczność form gramatycznych, zarówno między częściami mowy, jak również w kręgu kategorii gramatycznych, takich jak liczba i przypadek. Szczególnie istotne dla automatycznego rozpoznawania form wyrazowych są więc propozycje autorów analizatorów morfologicznych języka polskiego, programów ujednoznaczniających oraz testów do ich weryﬁkacji i oceny. 
</document>