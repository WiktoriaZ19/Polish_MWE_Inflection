<?xml version="1.0" encoding="UTF-8"?>
<document id="00102220">
2) w klasach V i VI <phrase id="465910">sześcioletniej szkoły podstawowej</phrase>, w przypadku realizacji <phrase id="465909">ramowego planu nauczania</phrase>, określonego w załącznikach nr 2, 11-13, 16-21, 24 i 25 do rozporządzenia, o którym mowa w pkt 1, oraz w klasie VIII dotychczasowej <phrase id="465911">ośmioletniej szkoły podstawowej</phrase>, jako zajęcia dodatkowe po 14 godzin, w tym po 5 godzin z podziałem na grupy dziewcząt i chłopców, 

3) w każdej klasie gimnazjum, z godzin przewidzianych w ramowym planie nauczania na realizację <phrase id="465912">zajęć edukacyjnych</phrase> " <phrase id="465913">Wiedza o społeczeństwie</phrase> " po 14 godzin, w tym po 5 godzin z podziałem na grupy dziewcząt i chłopców, 

4) w <phrase id="465915">szkołach ponadpodstawowych</phrase>, w przypadku realizacji ramowych planów nauczania, w których przewidziane są godziny do dyspozycji dyrektora, w ramach tych godzin, a w pozostałych przypadkach jako zajęcia dodatkowe po 10 godzin; w szczególnie uzasadnionych przypadkach, po uzgodnieniu z organem prowadzącym, zajęcia mogą być realizowane z podziałem na grupy dziewcząt i chłopców, - z zastrzeżeniem ust. 2. 

2. W szkołach, w których przepisy o ramowych planach nauczania w szkołach publicznych przewidują zajęcia edukacyjne " Przysposobienie do życia w rodzinie ", realizacja treści, o których mowa w § 1 ust. 1, odbywa się w ramach tych zajęć, w wymiarze określonym w tych przepisach. § 4. 1. Udział ucznia w zajęciach nie jest obowiązkowy. 

2. Na udział w zajęciach uczniów niepełnoletnich zgodę w formie pisemnej wyrażają rodzice lub prawni opiekunowie, po spełnieniu przez szkołę warunków określonych w § 5 ust. 1. Po osiągnięciu pełnoletności o udziale w zajęciach decydują sami uczniowie, deklarując swój udział na piśmie. W przypadku uczniów pełnoletnich z upośledzeniem umysłowym w stopniu lekkim o udziale w zajęciach decydują rodzice lub prawni opiekunowie. 

3. Zajęcia nie podlegają ocenie i nie wpływają na promocję ucznia do klasy programowo wyższej ani na ukończenie szkoły przez ucznia. 

4. W przypadku udziału ucznia w zajęciach, fakt ten odnotowuje się na świadectwie szkolnym w części przeznaczonej na dodatkowe zajęcia edukacyjne wpisem " uczestniczył(a)". § 5. 1. W każdym roku szkolnym przed przystąpieniem do realizacji zajęć nauczyciel prowadzący zajęcia wraz z wychowawcą klasy przeprowadza co najmniej jedno spotkanie informacyjne z rodzicami uczniów niepełnoletnich oraz z uczniami pełnoletnimi. Nauczyciel jest obowiązany przedstawić pełną informację o celach i treściach realizowanego programu nauczania, <phrase id="465916">podręcznikach szkolnych</phrase> oraz <phrase id="465917">środkach dydaktycznych</phrase>. 
</document>