<?xml version="1.0" encoding="UTF-8"?>
<document id="00107355">
2010-05-20: <phrase id="490643">Sytuacja powodziowa</phrase> w <phrase id="328006">Polsce</phrase> 20 maja 2010 

Po podniesieniu się poziomu wód w górnych odcinkach <phrase id="328007">Odry</phrase>, <phrase id="328008">Wisły</phrase> i ich dopływów, fala powodziowa przenosi się w rejony środkowej <phrase id="328009">Polski</phrase>, szczególnie na <phrase id="328010">Wiśle</phrase>. Dodatkowo 20 maja mogą wystąpić silne burze w centralnej części Polski, a jedynie woj. <phrase id="328012">podlaskie</phrase> i część <phrase id="328013">warmińsko-mazurskiego</phrase> będą wolne od burz. We <phrase id="328017">Wrocławiu</phrase> przygotowywana jest <phrase id="490647">ewakuacja mieszkańców</phrase> kilku osiedli. Na dzień następny przygotowana jest kolejna specjalna strona: Sytuacja powodziowa w <phrase id="328022">Polsce</phrase> 21 maja 2010. 

Sytuacja powodziowa w <phrase id="490645">zlewni <phrase id="328025">Odry</phrase></phrase> 

<phrase id="328023">Bytom</phrase> 

Nadal w <phrase id="328024">Bytomiu</phrase> podmytych jest kilka dróg. Mimo, iż miasto nie borykało się z wylewem żadnej większej rzeki to nieczynna jest <phrase id="328028">Al. <phrase id="328029"><phrase id="328030">Jana</phrase> <phrase id="328037">Nowaka</phrase>-<phrase id="328038">Jeziorańskiego</phrase></phrase></phrase> na <phrase id="328039">drodze krajowej nr 88</phrase> (na wysokości <phrase id="328040">CH Plejada</phrase>) oraz ul. <phrase id="328042">Celna</phrase> (na wysokości byłych zakładów pracy) i ul. <phrase id="328043">Szyb Zachodni</phrase>. 

Opole 

W Turawie pojawiły się błędne informacje na temat niekontrolowanego zrzutu wody z turawskiego zbiornika - podawał je na swojej stronie internetowej wójt wsi. Przecieka wał w <phrase id="328049">Groszowicach</phrase> - woda zalała ulicę Augustyna, zaczęła wdzierać się do niektórych piwnic, ale jeszcze nie zalała samych domów. Mimo wczorajszych zapewnień władz miasta stan wody w Odrze nadal się podnosi i osiągnął w południe 799 centymetrów (hydrolodzy zapowiadali falę wysoką na maksymalnie 740 centymetrów). Sztab powodziowy zapewnia jednak, że wały są w stanie przyjąć nawet falę 10-metrową. 

Oława 

Po godzinie 18, poziom wody w <phrase id="328055">Odrze</phrase> wynosił 745 cm i był o 20 cm niższy niż w 1997, jednak sytuacja może ulec pogorszeniu. 

Wrocław 

Fala powodziowa na Odrze dotarła rano do Wrocławia i może przepływać aż do niedzieli 23 maja. O godzinie 6. rano w <phrase id="328059">Trestnie</phrase>, gdzie wpływa do <phrase id="328060">Wrocławia</phrase>, rzeka przekroczyła stan alarmowy o 25 cm i jej poziom wynosił 475 cm, o godzinie 14 przekroczyła stan alarmowy o 43 cm, a jej poziom wynosił 493 cm. Początkowo prognozowano, że kulminacyjna fala powodziowa dotrze do <phrase id="328061">Wrocławia</phrase> ok. godziny 13-14 w piątek 21 maja, jednak według danych <phrase id="328062">IMGW</phrase> opublikowanych ok. godziny 16:00, fala ta zacznie przepływać przez <phrase id="328063">Wrocław</phrase> w nocy z 21 (piątek) na 22 maja (sobota) ok. godziny 4:00. Szacuje się, że fala ociągnie wysokość 680 cm przy prędkości przepływu ok. 1900 – 2000 m³/s. Oznacza to, że woda powinna utrzymać się pomiędzy wałami przechodząc przez miasto. Podejmowane działania mające skutkować spłaszczeniem fali: zrzut wody na polder Lipki-<phrase id="328065">Oława</phrase>, zalanie polderu Blizanowice-<phrase id="328078">Trestno</phrase>, zalanie polderu <phrase id="328079">Oławy</phrase>. Osiedla <phrase id="328080">Nowy Dom</phrase>, Opatowice, Blizanowice, Trestno i <phrase id="328090">Mokry Dwór</phrase> zostaną odcięte przez wodę od reszty miasta. Z jednej strony zalana zostanie ul. Opatowicka, a z drugiej polder Blizanowice – <phrase id="328097">Trestno</phrase>. Mieszkańcom tych osiedli miasto proponuje ewakuację, zapewniając transport. W godzinach południowych zalane zostały <phrase id="328761">Niskie Łąki</phrase>, znajdujące się między Odrą a Oławą. Dodatkowo, jeśli nastąpi niekontrolowany przelew na kanale Odra-Widawa, zagrożone podtopieniem będą osiedla: Zgorzelisko, Zakrzów, a także okolice Swojczyc i Kowala. Mieszkańcy Kowala rozpoczęli już przygotowania, przenosząc dobytek z suteren, piwnic i parterów domów i kamienic do wyżej położonych pomieszczeń. Mimo, że woda ma szansę utrzymać się wewnątrz wałów, przesiąkaniem wałów podczas przepływania spłaszczonej fali zagrożone są osiedla: <phrase id="328767">Opatowice</phrase> i Zgorzelisko. Na wały zakładane są szandory, które spiętrzą wodę, a słabsze odcinki uszczelniane są folią. Przygotowano także przenośne zapory przeciwpowodziowe do zabezpieczenia części Kozanowa oraz gumowe zapory wypełnione wodą, którymi ma być chroniona wyspa <phrase id="328770">Na Piasku</phrase>. Trwają prace zabezpieczające wały na Osobowicach oraz u ujścia Widawy do Odry. Urząd miasta zdementował krążącą po mieście plotkę, że mają nastąpić długie przerwy w dostawie wody pitnej, w wyniku zalania terenów wodonośnych. Mieszkańcy Wrocławia pod wpływem tej informacji kupowali zapasy butelkowanej wody mineralnej, aż do wyczerpania zapasów w niektórych sklepach. Sytuacja w mieście się ustabilizowała. Otwarto kolejne drogi, które zostały podmyte przez wodę. Zamknięte są jeszcze ulice: Zielona, Basenowa/Wierzbowa oraz Kokota. W akcji przeciwpowodziowej na terenie miasta zużyto ok. 6000 worków z piaskiem, czyli ok. 200 ton piasku. 

Sytuacja powodziowa w zlewni Wisły 

Przed południem wystąpiły deszcze u ujścia Wieprzu do Wisły. 

Bieruń i Tychy 

Pod wodą znajdują się domy w Bieruniu. Wczoraj wieczorem przeciekały cały czas także wały na zbiorniku paprocańskim w Tychach. 

Mielec 

Zanotowano obniżenie poziomu w Wisłoce wody o 60 cm, gdzie o godzinie 10.00 dnia dzisiejszego wynosił 750 cm. Większy spływ wody jest ograniczony stanem wody na Wiśle. Na Wiśle zanotowano spadek poziomu wody o 90 cm w Karsach i w Szczucinie o 46 cm. O 9:00 w Szczucinie notowano poziom 936 cm. W jest zamknięta droga wojewódzka Jaślany-Szczucin w m. Gawłuszowice oraz Mielec – Szczucin od Otałęży. W godzinach popołudniowych na <phrase id="328802">drogę wojewódzką nr 983</phrase> w <phrase id="328803">Woli Mieleckiej</phrase> w rejonie mostu na Wisłoce zaczęła przedostawać się woda na odcinku około 50 m. Miejsce zostało oznakowane i zabezpieczone. Nieprzejezdne były drogi powiatowe: Gliny Małe – Borowa – w międzywalu <phrase id="328808">Brnia Starego</phrase> na dł. ok. 500 m, Czermin – Ziempniów – rozlewisko w okolicy przerwanego wału, <phrase id="328811">Wampierzów</phrase> – <phrase id="328812">Zabrnie</phrase>, <phrase id="328813">Wola <phrase id="328815">Mielecka</phrase></phrase> – <phrase id="328814">Przecław</phrase> – w miejscowości <phrase id="328816">Książnice</phrase>, <phrase id="328817">Padew Narodowa</phrase> – <phrase id="328818">Kębłów</phrase> – krótki odcinek ok. 150 m. w m. <phrase id="328819">Padew Narodowa</phrase> oraz odcinek na ul. <phrase id="328821">Grunwaldzkiej</phrase> dł. ok. 50 m. Do tej pory ewakuowano 563 osób tj. Ziempniów 63 gospodarstwa (250 os.), Zabrnie 95 gospodarstw (300 os.), Książnice 90 gospodarstw (12 os.) Gmina Padew Narodowa – przygotowano do ewakuacji przysiółek Wiry w m. Domacyny, 80 osób, zagrożenie z Babulówki. Gmina Czermin – Ziempniów zatopionych ponad 63 gospodarstw (5 domów w budowie); gmina <phrase id="328831">Wadowice Górne</phrase> – m. Zabrnie zatopionych około 300 osób, napływ wody powoduje podtopienia kolejnych, trwa ewakuacja ludności, ciągle odbywa się uszczelnianie prawego wału rzeki <phrase id="328833">Breń</phrase>, który co raz bardziej przesiąka i zagraża miejscowościom <phrase id="328834">Kosówka</phrase>, <phrase id="328835">Wadowice Dolne</phrase> i <phrase id="328836">Wampierzów</phrase>. Gmina Gawłuszowice – wzrasta zasięg podtopień oraz prowadzi się akcję uszczelniania wałów na rzece <phrase id="328838">Stary Breń</phrase> i Wiśle w m. Ostrówek i w m. Gawłuszowice – lewa strona <phrase id="328842">Wisłoki</phrase>, a także prawa Wisłoki i Wisły w m. <phrase id="328845">Kliszów</phrase>, Gawłuszowice i Wola <phrase id="328854">Zdakowska</phrase>. Gmina Borowa – prowadzone są działania uszczelniające wały na rzece Stary Breń i Wiśle, zapotrzebowanie na worki przeciw powodziowe i ludzi do pracy przy wałach. Gmina Przecław – w miejscowości Biały Bór nastąpiło gwałtowne wezbranie Kanału Trześniowskiego, na prośbę Burmistrza dostarczono worki przeciwpowodziowe z <phrase id="328857">Powiatowego Magazynu Przeciwpowodziowego</phrase>. Miejscowe podtopienia w pozostałych gminach w wyniku napływu wód gruntowych. Gmina Mielec – utrzymuje się woda w Książnicach, powoli stan wody opada, ewakuowana ludność przemieszcza się do swoich gospodarstw. Podtopionych jest jednak dalej 90 gospodarstw. 

Połaniec 

Wisła przerwała wał w Rybitwach pod Połańcem, woda kieruje się na stronę województwa <phrase id="328864">świętokrzyskiego</phrase>. Woda zalewa miejscowość Ruszcza. Bardzo poważnie zalana jest droga krajowa nr 79, która łączy Sandomierz z Krakowem. Wg danych <phrase id="328869">Powiatowego Centrum Zarządzania Kryzysowego w Starostwie Powiatowym</phrase> w Staszowie ewakuowano z terenu gmin: Łubnice, Osiek i Połaniec ponad 3465 osób (stan w czwartek 20.05 br. o godz. 15.10). 

Warszawa 

W Warszawie zaczął podnosić się poziom wody w Wiśle, zagrażając zalaniem niektórych terenów przy rzece. 
</document>