<?xml version="1.0" encoding="UTF-8"?>
<document id="00101575">
Naczelnik ogłosiwszy rozkaz, chciał pójść dalej, gdy w tem <phrase id="72320">Keraban</phrase> zbliżył się do niego. 

– Tak więc, rzekł, nowy znów podatek dotknie przepływających Bosfor? 

– Taki jest rozkaz <phrase id="71929">Muszyra</phrase>. 

A postanowienie to kiedy wchodzi w wykonanie? 

– Od chwili ogłoszenia. 

– Więc jeźlibym, jak to mam zwyczaj codziennie, dziś wieczorem udał się do <phrase id="71465">Skutari</phrase>… 

– Zapłaci pan dziesięć parasów. 

– Tak pan sądzi? zapytał <phrase id="72321">Keraban</phrase> i skrzyżowawszy ręce na piersiach, popatrzył śmiało w oczy naczelnikowi policyi, mówiąc dalej głosem zdradzającym gniewne rozdrażnienie. Kaik mój oczekuje na mnie, a ponieważ zabieram z sobą przyjaciela <phrase id="71930">Van Mitten’a</phrase>, oraz mego i jego służącego… 

– Więc razem zapłacisz pan 40 <phrase id="71933">parasów</phrase> – ale cóż to dla niego znaczy? 

– Nie o to chodzi czy mi co znaczy zapłacić 40 parasów, czy choćby sto, tysiąc, czy sto tysięcy, czy pięćkroć. Dość że odpłynę i nie zapłacę. 

– Przykro mi że muszę sprzeciwić się panu <phrase id="72322">Kerabanowi</phrase>, ale powtarzam że nie dostaniesz się do <phrase id="71471">Skutari</phrase>, nie zapłaciwszy podatku. 

– Otóż dostanę się! krzyczał. 

– Nie! 

– Tak, mówię! 

– Przyjacielu <phrase id="72323">Kerabanie</phrase>… zaczął <phrase id="71936">Van Mitten</phrase> chcąc go odciągnąć. 

– Dajże mi pokój, odrzekł gniewnie. Podatek ten jest niesłuszny, któremu poddawać się nie należy! O! nigdy, przenigdy rząd Starych <phrase id="71474">Turków</phrase> nie byłby obciążał podatkiem kaików <phrase id="71937">Bosforu</phrase>. 

– Być może, ale rząd nowych <phrase id="71475">Turków</phrase>, potrzebując pieniędzy, nie waha się tego uczynić, odrzekł naczelnik policyi. 

– Zobaczymy! krzyknął Keraban. 

– Żołnierze! zawołał naczelnik policyi do towarzyszącej mu straży, rozkazuję wam czuwać nad wykonaniem nowego postanowienia. 

– Chodź, <phrase id="71938">Van Mitten</phrase>, zawołał Keraban, <phrase id="72327">Nizibie</phrase>, Brunonie, idźcie za nami! 

Lecz jak tylko zwrócił się ku zejściu do portu, żołnierze zagrodzili mu drogę i musiał się zatrzymać. 

– Z drogi! krzyknął; przez <phrase id="310027">Allaha</phrase>! przejdę i nie dam ani parasa. 

– Pójdziesz pan, ale do więzienia! i nie wyjdziesz z niego póki nie zapłacisz wysokiej kary pieniężnej! krzyknął zniecierpliwiony nareszcie naczelnik policyi. 

– Udam się do Skutari! wrzeszczał Keraban. 

– Nic z tego! bez zapłaty podatku nie przepłyniesz Bosforu, a do Skutari niepodobna dostać się inaczej… 
</document>