<?xml version="1.0" encoding="UTF-8"?>
<document id="00102026">
Tymczasem, gdy <phrase id="474106"><phrase id="74609">David</phrase> <phrase id="74610">Irving</phrase></phrase> jest - całkowicie słusznie! - ścigany przez policje dziesiątek krajów i musi mierzyć się z pozwami sądowymi i aresztowaniami, podobni mu w swej istocie negacjoniści syjonistyczni mają co najwyżej problem z tym, że czerwony dywan, który przed nimi rozwinięto na lotnisku, był o zgrozo zakurzony. Albo-albo: spenalizować negacjonizm <phrase id="76425">Nakby</phrase> albo zdepenalizować negacjonizm <phrase id="76426">Shoah</phrase>! 

Owa fiksacja ideologiczna, sprytny trik, który pozwala dowodzić, że ludzie, których setkami tysięcy wypędzono z ich domów, w ogóle nie istnieli, nie jest jedyną tego rodzaju mistyfikacją. Przede wszystkim jednak należy pamiętać, że znakomicie wpisuje się ona, wraz z innymi kłamstwami propagandy syjonistycznej, w konstelację globalnego kapitalizmu i miraży, które ta konstelacja generuje. 

Kapitalizm jest systemem opartym na nierówności i nierówność tę afirmującym w stopniu pod pewnymi względami większym niż systemy niewolniczy i feudalny. Walka o samostanowienie narodu palestyńskiego oraz obalenie syjonizmu i wyrugowanie wszystkich jego ideologicznych aplegr stanowi ze swej natury cios w ideologię nierówności, uprzywilejowania i upośledzenia, jak też cios w ideę państwa narodowego wraz z jego nieodłącznym ekskluzywizmem. Bez względu na reakcyjne elementy ideologii Hamasu i drobnoburżuazyjną, z natury swej wsteczną, bazę społeczną tego ugrupowania, krytyka zasady podwójnej miary wobec <phrase id="74613">Izraela</phrase> i <phrase id="74614">Palestyńczyków</phrase>, wypływająca z ust <phrase id="474114"><phrase id="74612">Chaleda</phrase> <phrase id="74615">Meszaala</phrase></phrase> i innych liderów tej formacji, stanowi echo idei równościowych i emancypacyjnych. Choćby dlatego przyrównywanie Hamasu, a także <phrase id="76429">Hezbollahu</phrase>, stanowiących bez względu na wiele ich patologicznych cech formacje narodowowyzwoleńcze, do <phrase id="76430">Al-Kaidy</phrase> jest wyrazem najskrajniejszej demagogii. 

Etos antykapitalistyczny, stanowiący trzon wszelkiej współczesnej myśli wolnościowej, znajduje swe echo nawet w słowach tych, którzy kapitalizm chcieliby budować. 

Syjonizm to poza wszystkim szczególnie zdegenerowany kapitalizm. Doprowadził zarówno do brutalnego wyzysku <phrase id="326701">izraelskiej</phrase> klasy robotniczej i dysproporcji majątkowych, sprawiających, że w kraju o <phrase id="310479">PKB</phrase> per capita kilkakrotnie wyższym od <phrase id="326702">polskiego</phrase> co czwarte czy nawet co trzecie dziecko przychodzi do szkoły głodne, jak też do niebywałego wzrostu szowinizmu w społeczeństwie, które, przypomnijmy, byłoby niemożliwe bez gigantycznej czystki etnicznej u zarania związanej z nim państwowości. Wyzysk klasowy i ucisk narodowy to dwie głowy tej samej hydry: systemowej nierówności. To ta afirmowana przez luminarzy systemu nierówność jest matką zmor o wiele gorszych niż terroryzm: od głodu i wojen po zanieczyszczenie środowiska oraz dyskryminację kobiet i nie-heteroseksualistów. 
</document>