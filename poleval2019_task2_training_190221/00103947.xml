<?xml version="1.0" encoding="UTF-8"?>
<document id="00103947">
Dobiega końca kolejny rok, w którym chyba największym problemem szeroko rozumianej „<phrase id="482848">wolnej kultury</phrase>” jest ciągłe przekonywanie przekonanych. W styczniu i w lutym, podczas protestów przeciwko <phrase id="471803">ACTA</phrase>, wydawało się, że coś się zmienia – dziś znów mam poczucie, że te same osoby mówią to samo do tych samych osób, i że podobnie jak na scenie politycznej podział jest dość sztywny: sklejeni ze swoimi wypowiedziami ludzie nie zmieniają swych opinii, nie potrafią trafić do nowych odbiorców. Entuzjaści entuzjazmują się, sceptycy wciąż są sceptyczni. Przerysowując: <phrase id="471804"><phrase id="471807">Jarek</phrase> <phrase id="471809">Lipszyc</phrase></phrase> swoje, <phrase id="482851"><phrase id="471808">Hirek</phrase> <phrase id="471810">Wrona</phrase></phrase> swoje. Co z tym zrobić? Bo przecież sytuacja jest dość frustrująca. 

Na początek pewnie warto uderzyć się w piersi. Jakie są słabe punkty dyskusji o <phrase id="482852">kulturze 2.0</phrase>? Jak dla mnie przede wszystkim to, że to historia o postępie, nowoczesności i młodości (w sensie „cyfrowych tubylców”, „dzieci sieci” i generalnie – zmiany pokoleniowej). Poza zawodowymi niszami (np. akademicką, gdzie ideę <phrase id="482853">Open Access</phrase> łatwo docenić może każdy), niewiele tu narracji interesujących dla osób starszych, uwzględniających ich potrzeby i style życia. Przecież w dużej mierze chodzi o kwestie związane z dostępem do treści kultury – a te, niestety, ważne są głównie dla osób młodych, zwłaszcza tych uczących się. Po ukończeniu studiów zapotrzebowanie na selektywny dostęp do tekstów, obrazów i dźwięków dramatycznie spada, sprawdźcie sobie w dowolnym raporcie. Tym samym temat zostaje zmarginalizowany – a potencjalni starsi sojusznicy, czyli osoby powiedzmy 30+ albo 40+, dla których czytanie, słuchanie i oglądanie jest ważne, to z kolei zazwyczaj osoby na tyle dobrze wyposażone w kapitał kulturowy i nie tylko kulturowy, że nie będą walczyć o nowe modele dostępu. Zwłaszcza, że wokół starych modeli narasta przyjemny snobizm, a opiniotwórczej części z zainteresowanych te stare modele płacą rachunki. 

Wyzwaniem jest więc taka opowieść o wolnej kulturze, w której znajdą dla siebie także coś ważnego osoby starsze i mniej zamożne. 
</document>