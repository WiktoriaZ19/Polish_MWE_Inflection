<?xml version="1.0" encoding="UTF-8"?>
<document id="00103570">
<phrase id="301202">Maja</phrase> jeszcze nigdy nie była u dentysty. <phrase id="357011">Tato <phrase id="299123">Wojtek</phrase></phrase> postanowił pójść z córką, żeby przekonała się, że chodzenie do dentysty to nic strasznego. Zarejestrował ją do przychodni, której też jest pacjentem. 

- Musimy sprawdzić, czy wszystkie ząbki masz zdrowe – tłumaczył córce, kiedy wyszli już z domu. 

- Tak bardzo się cieszę, że pójdę dedentysty! – Maja aż podskakiwała z radości. - Wszystkie dziewczyny z mojej grupy już były, a <phrase id="300414">Hania</phrase> ma nawet jedną plombę! Czerwoną. Chciałabym też dostać plombę. Poproszę panią dedentystkę, żeby założyła mi niebieską. 

- Nie mówi się dedentysta, tylko dentysta – tłumaczył tato. 

- Przecież sam mówiłeś: Idziemy dedentysty? – zdziwiła się <phrase id="300415">Maja</phrase>. 

- Do dentysty – powiedział z naciskiem tato <phrase id="300668">Wojtek</phrase>, - idziemy do dentysty. A nawet do pani dentystki <phrase id="300892">Marii</phrase>. 

- Niech będzie dentysta - zgodziła się <phrase id="300416">Maja</phrase>. – Opowiesz jeszcze raz, jak będzie w gabinecie? 

- Najpierw pani dentystka zaprosi cię na fotel, a potem ustawi jego wysokość… 

- Żeby obejrzeć dokładnie wszystkie zęby – dokończyła za tatę Maja. – Fotel ma rozkładane oparcie, będę mogła wygodnie się położyć. 

- Naprawdę uważnie słuchałaś! – roześmiał się tato. 

- A potem obejrzy zęby w takim specjalnym lustereczku. Zamknę oczy, żeby mocne światło lampy mnie nie raziło. Pani dentystka mnie pochwali, bo ja nigdy nie zapominam o umyciu zębów! 

- Jestem pewien, że tak będzie – tato <phrase id="299131">Wojtek</phrase> zatrzymał się. - Dotarliśmy na miejsce. 

Maja przywitała się grzecznie z panią dentystką i usiadła na fotelu. Pani Maria ustawiła jego wysokość, a potem poprosiła o otwarcie buzi. 

Maja mocno zacisnęła oczy i otworzyła szeroko buzię. 

Pani dentystka wzięła do ręki niewielkie okrągłe lusterko. Dzięki niemu mogła obejrzeć zęby z każdej strony. 

- Gratuluję ci, <phrase id="300893">Maju</phrase>! – powiedziała po chwili. – Twoje zęby są całkowicie zdrowe, od razu widać, że o nie dbasz. 

- A nie mówiłam! – Maja uśmiechnęła się do taty i zeskoczyła z fotela. 

- Może sprawdzę przy okazji pańskie zęby? – zaproponowała pani <phrase id="300894">Maria</phrase> i zaprosiła tatę Wojtka na fotel. 

- Teraz? Od razu? – wystraszył się tato. 

- To bardzo przyjemne, zobaczysz – namawiała go Maja. 

- Maju, będziesz moją asystentką, zgoda? Proszę otworzyć usta – pani dentystka zwróciła się do taty. 

- Musisz otworzyć mocniej – Maja poklepała go po policzku, - nawet ja nie widzę twoich zębów. 

Tato Wojtek westchnął żałośnie i otworzył usta. 

- Córeczka dba o zęby, ale u pana widzę jeden ubytek – powiedziała pani <phrase id="300672">Maria</phrase>. – Zaraz się za niego zabierzemy. 

- Dzisiaj? – panikował tato Wojtek. – Przecież nie byłem zapisany! 

- Na szczęście, ubytek nie jest duży – pani dentystka sięgnęła po przyrząd, który przypominał trochę długopis przyczepiony do długiej gumowej rurki. 

- Co to za urządzenie? – zainteresowała się Maja. 

- To urządzenie do borowania. Zanim założę plombę, muszę wyczyścić zęba z próchnicy. Nie przestrasz się, bo ta maszyna jest trochę głośna. 

Maja wpatrywała się, zafascynowana, jak pani Maria sprawnie wyczyściła zęba. 

- Twój tato jest bardzo dzielny. W ogóle nie narzeka na borowanie – powiedziała pani dentystka, zmieniając wiertło. – Panie <phrase id="300896">Wojtku</phrase>, ostatni raz czyszczę, a potem włożę plombę. 

Tato Wojtek posłusznie otworzył usta, ale pani Maria wierciła już znacznie krócej. 

- Już koniec? – zmartwiła się Maja. – Nie będzie już wiertarkowania? 
</document>