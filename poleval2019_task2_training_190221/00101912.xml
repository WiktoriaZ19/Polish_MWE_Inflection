<?xml version="1.0" encoding="UTF-8"?>
<document id="00101912">
W dniu 22 lutego 1998 r. zostało podpisane w Malborku <phrase id="466199">Porozumienie o utworzeniu Euroregionu Bałtyk</phrase>. Gdynia była jednym z inicjatorów utworzenia Euroregionu, aktywnie uczestnicząc i przewodnicząc <phrase id="466200">Grupie ds. Programowych w Zespole Organizacyjnym</phrase>. Gdynia jest członkiem <phrase id="466201">Stowarzyszenia Gmin Rzeczypospolitej Polskiej Euroregionu Bałtyk</phrase>, będącego stroną powstałego Euroregionu. Członkami Stowarzyszenia na dzień 31.12.2006 r. są 84 gminy, 5 powiatów oraz 2 członków wspierających - samorządy województw warmińsko-mazurskiego i pomorskiego. 

Euroregion Bałtyk obejmuje obszary na terenie dwóch województw Polski Północnej - pomorskiego, warmińsko-mazurskiego, województwa w południowo-wschodniej Szwecji - Blekinge, Kalmar i Kronoberg, Hrabstwo Bornholm w Danii, Obwód Kaliningradzki w Rosji oraz Kłajpedę i Okręg Kłajpedzki na Litwie. 

Organami Euroregionu Bałtyk są: <phrase id="466204">Rada Euroregionu</phrase> - najwyższy organ koordynujący współpracą w ramach Euroregionu, 6-osobowe Prezydium, które wyłania Rada, <phrase id="466205">Prezydent Euroregionu</phrase>, wybierany przez Radę na okres 1 roku, <phrase id="466203">Sekretariat Euroregionu</phrase> (jego siedziba zmienia się rotacyjnie wraz ze zmianą na stanowisku Prezydenta) oraz Grupy Robocze (ds. rozwoju regionalnego oraz planowania przestrzennego (podgrupami ds. turystyki i transportu kieruje strona polska), ds. ochrony środowiska, ds. socjalnych i wymiany kulturalnej). Celem istnienia Euroregionu jest wspólne rozwiązywanie problemów dotyczących rozwoju regionu i współpracy transgranicznej w dziedzinach rozwoju infrastruktury drogowej (budowa autostrad), modernizacji i budowy przejść granicznych (terminale promowe, przejścia drogowe), likwidacji zagrożeń i klęsk żywiołowych (utworzenie systemu wzajemnego ostrzegania), transferu technologii, szkoleń zawodowych, walki z bezrobociem, utworzenia kompleksowego systemu informacji gospodarczej, turystycznej i kulturalnej. 
</document>