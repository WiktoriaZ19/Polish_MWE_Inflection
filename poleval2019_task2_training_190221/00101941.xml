<?xml version="1.0" encoding="UTF-8"?>
<document id="00101941">
Artykuł 9 

Umawiające się Strony będą sprzyjały rozwojowi bezpośrednich kontaktów i współpracy między <phrase id="465759">szkołami wyższymi</phrase>, ponadpodstawowymi i podstawowymi, instytucjami i organizacjami nauki, kultury i sztuki na podstawie istniejących między nimi umów i porozumień. 

Artykuł 10 

Umawiające się Strony będą sprzyjały rozwojowi nauczania <phrase id="465760">języka ukraińskiego</phrase>, literatury i ukrainistyki w uczelniach wyższych <phrase id="78538">Rzeczypospolitej Polskiej</phrase> oraz <phrase id="465762">języka polskiego</phrase>, literatury i polonistyki w uczelniach wyższych <phrase id="78539">Ukrainy</phrase>, jak również prowadzeniu badań naukowych w tych dziedzinach. Prowadzona też będzie wymiana wykładowców i lektorów zgodnie z zapotrzebowaniem obu Umawiających się Stron. 

Artykuł 11 

Umawiające się Strony będą kontynuować współpracę nad projektem umowy o wzajemnym uznawaniu i <phrase id="465766">ekwiwalencji świadectw szkolnych</phrase>, <phrase id="465767">dyplomów ukończenia studiów wyższych</phrase> i <phrase id="465768">dyplomów o nadaniu stopni i tytułów naukowych</phrase>. 

Artykuł 12 

Umawiające się Strony zobowiązują się zapewnić osobom należącym do mniejszości ukraińskiej zamieszkałej na terenie <phrase id="78540">Rzeczypospolitej Polskiej</phrase> i osobom należącym do mniejszości polskiej zamieszkałej na terenie <phrase id="78541">Ukrainy</phrase> warunki sprzyjające zachowaniu, rozwojowi i wyrażaniu ich tożsamości narodowej, religijnej, kulturowej i językowej, bez jakiejkolwiek dyskryminacji i na warunkach pełnej równości. 

Każda z Umawiających się Stron będzie na swoim terytorium państwowym wszechstronnie wspierać działalność towarzystw narodowo-kulturalnych wyżej wymienionych osób, zapewni możliwość uzyskiwania przez nie pomocy materialnej z ich etnicznej ojczyzny, a także będzie sprzyjać zachowaniu więzi kulturowych tych osób z rodakami zamieszkałymi na terytorium państwowym drugiej Strony. 

Artykuł 13 

Każda z Umawiających się Stron zapewni na swoim terytorium osobom wymienionym w artykule 12 niniejszej umowy możliwość nauczania ich języka ojczystego oraz nauki w tym języku, z uwzględnieniem historii i kultury ich etnicznej ojczyzny. 
</document>