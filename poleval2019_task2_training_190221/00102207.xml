<?xml version="1.0" encoding="UTF-8"?>
<document id="00102207">
Zniewolony okolicznościami, Ahmet przedsiębierze energiczne postanowienie. 

Dzień dobry przyjacielu Selimie, dzień dobry; niech Allah strzeże ciebie i domu twego! 

To powiedziawszy Keraban uścisnął dłonie swego przyjaciela. 

– Dzień dobry, synowcze Ahmecie! 

i gorąco uścisnął Ahmeta. 

– Dzień dobry, dobra Amazyo; 

i przyszłą synowicę pocałował w oba policzki, a wszystko to odbyło się tak prędko że nikt nie zdążył słowa wymówić, poczem dodał: 

– No, a teraz do widzenia i w drogę. 

Nie przedstawił nikomu flegmatycznego Holendra, i ten wydawał się jakąś niemą figurą w dramacie rodzinnym. Gdy Keraban ściskał tak i całował wszystkich dokoła, pewni byli że przyjechał aby przyśpieszyć małżeństwo, to też łatwo pojąć ich osłupienie gdy zawołał: W drogę! 

Ahmet pierwszy oprzytomniał i zapytał: 

– Co mówisz, stryju? 

– Mówię: w drogę i do widzenia, mój synowcze. 

– Jakto?… chce stryj odjechać? 

– Tak, w tej chwili. 

Ogólne nastąpiło osłupienie, a <phrase id="467723">Van Mitten</phrase> rzekł do ucha Brunona. 

– Doprawdy bardzo to zgodne z usposobieniem mego przyjaciela Kerabana. 

– Aż nadto zgodne, 

odrzekł Brunon. 

Amazya spoglądała na Ahmeta, Ahmet na Selima, a Nedia wlepiła wytrzeszczone oczy w tego bajecznego stryja, który umiał odjeżdżać nie przyjechawszy. 

– No! chodźmy Van Mitten, 

rzekł Keraban zwracając się ku drzwiom. 

– Czy nie zechce mi pan powiedziéć, 

rzekł Ahmet zwracając się do Van Mittena. 

– A cóż ja mogę panu powiedziéć? odrzekł Holender idący już za przyjacielem. Keraban zatrzymał się na samem wychodnem, i rzekł zwracając się do bankiera. 

– Ale, ale, byłbym zapomniał; proszę cię, przyjacielu, Selimie, zmień mi kilka tysięcy piastrów na monetę rossyjską. 

– Kilka tysięcy piastrów? 

powtórzył bankier nie rozumiejąc. 

– Tak, Selimie, bo potrzebuję tych pieniędzy na podróż przez kraj rossyjski. 

– Stryju kochany, powiedzże nam nareszcie co to wszystko znaczy? 

zapytali razem Ahmet i Amazya. 

– Jakie ażyo opłaca się obecnie? 

zapytał Keraban nie odpowiadając. 

– Trzy i pół od sta odrzekł Selim, który w tej chwili przypominał sobie że jest bankierem. 
</document>