<?xml version="1.0" encoding="UTF-8"?>
<document id="00102736">
<phrase id="466517">Działania naprawcze</phrase>, do wykonania w okresie długoterminowym (tj. w latach 2016-2018), powinny być przedmiotem szczegółowej analizy po aktualizacji <phrase id="466518">mapy akustycznej</phrase> Gdyni, a co za tym idzie Programu w 2013 roku. Ze względu na planowane zmiany w układu transportowego miasta, budowę nowych osiedli mieszkaniowych oraz zmiany w sferze przemysłowej stworzenie dokładnej koncepcji działań antyhałasowych w perspektywie 8-10 lat jest obarczone dużym błędem zarówno jeśli chodzi o rozwiązania techniczne jak i analizę finansową. Stąd w niniejszym opracowaniu określono programy naprawcze tylko dla celów krótko- i średnioterminowych oraz dokonano wskazania obszarów kwalifikujących się do podjęcia działań w okresie długoterminowym. 

Należy zwrócić uwagę, że działania, jakie mają zostać podjęte w perspektywie krótkoterminowej powinny się zakończyć w 2011 roku, czyli przed ustawowym terminem aktualizacji mapy akustycznej Gdyni. 

Do ochrony prewencyjnej wyznaczono obszary zakwalifikowane na mapie wrażliwości hałasowej Gdyni jako „<phrase id="466520">tereny rekreacyjno-wypoczynkowe</phrase>”. Należy rozważyć ustanowienie ich „obszarami cichymi w aglomeracji” , na podstawie uchwały Rady, w okresie realizacji celów średniookresowych (do roku 2015). 
</document>