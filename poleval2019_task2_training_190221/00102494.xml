<?xml version="1.0" encoding="UTF-8"?>
<document id="00102494">
<phrase id="469380">Dyrektora szkoły</phrase>, która zapomniała zamówić testy na <phrase id="469379">egzamin końcowy</phrase>, została ukarana. - Wina nie jest aż taka, by zachodziły przesłanki do rozwiązania z nią umowy o pracę. Wyciągnąłem konsekwencje dyscyplinarne, ale nie podam szczegółów. Zabrania mi tego ustawa o ochronie danych osobowych - powiedział wczoraj <phrase id="469381"><phrase id="289007">Grzegorz</phrase> <phrase id="289001">Leśniewicz</phrase></phrase>, starosta <phrase id="303135">zgierski</phrase>, któremu podlega <phrase id="295299">ozorkowska</phrase> szkoła. Szczegółów nie podaje również ukarana dyrektorka <phrase id="289010"><phrase id="289006">Dorota</phrase> <phrase id="289002">Ryk</phrase></phrase>. - Po waszej publikacji zostałam gwiazdą medialną, dlatego nie chcę już czytać w gazetach informacji o sobie - wyjaśniła. Wcześniej bała się, że zostanie zwolniona, dlatego - jak mówi teraz - akceptuje tajemniczą karę i nie będzie się odwoływać. Tydzień temu napisaliśmy, że <phrase id="469382"><phrase id="350033">Szkoła Podstawowa nr 1</phrase> w Ozorkowie</phrase> zapomniała zamówić testy na egzamin, który 4 kwietnia pisali szóstoklasiści w całej <phrase id="289014">Polsce</phrase>. Ten egzamin to najważniejsze wydarzenie w podstawówce. Daje prawo do kontynuowania nauki w gimnazjum. Testy trzeba było zamówić w <phrase id="469383">Okręgowej Komisji Egzaminacyjnej</phrase> do 20 października 2005 r. 

W listopadzie <phrase id="289016">OKE</phrase> alarmowała szkołę, że nic od niej nie dostała. Dyrektorka poprosiła wtedy sekretarkę, by wysłała zamówienie, które jednak... nie doszło. <phrase id="289020">Ryk</phrase> mogła się o tym dowiedzieć w lutym, na zebraniu w OKE, ale - zamiast pojechać tam osobiście - wysłała jedną z nauczycielek. Mówiła, że była. Teraz widzę, że kłamała - ubolewała Ryk w rozmowie z " Gazetą ". O tym, że jej szkoła nie zamówiła testów, dowiedziała się dzień przed egzaminem późnym wieczorem (zaniepokoiło ją, że nie przywiózł ich kurier). W dniu egzaminu skoro świt osobiście pojechała do <phrase id="289022">Łodzi</phrase> po testy i - na szczęście - egzamin został przeprowadzony. - Brak mi słów - komentowała Wiesława Zewald, dyrektor <phrase id="289021">OKE</phrase>, która o podobnej historii jeszcze nie słyszała. 
</document>