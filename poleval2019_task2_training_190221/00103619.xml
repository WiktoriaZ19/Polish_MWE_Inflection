<?xml version="1.0" encoding="UTF-8"?>
<document id="00103619">
<phrase id="468069">Nazwy własne</phrase> zajmują w <phrase id="468070">systemie leksykalnym</phrase> każdego języka miejsce szczególne. Zwykle przeciwstawia się je nazwom pospolitym, a podstawą takiego zestawienia jest funkcja obu typów nazw. Nazwy własne odnoszą się zwykle do jednostek, podczas gdy nazwy pospolite przysługują całym klasom jednostek. <phrase id="468072">Funkcja indywidualizująca jednostek nazewniczych</phrase> polega na „wyróżnieniu konkretnej osoby lub jednego obiektu spośród wszystkich takich samych lub podobnych obiektów danej klasy” (<phrase id="468073">Rzetelska-Feleszko</phrase> 2001b: 407). Mówiąc inaczej, nazwy własne – w przeciwieństwie do pospolitych – nie znaczą, nie mają konotacji w sensie logicznym; one po prostu nazywają (por. Urbańczyk 1992, Polański 1993). Odwołanie się do pojęć treści i zakresu wyrazu pozwala stwierdzić, że wyrazy pospolite mają bardzo szeroki zakres, ale dość ubogą treść, za to nazwy własne mają zwykle bardzo wąski zakres, ale treść mogą mieć wyjątkowo bogatą. I tak wyraz stół odnosi się do wszystkich stołów, tj. przedmiotów, które możemy zaliczyć do tej klasy na podstawie przysługujących im cech. Natomiast treść tego wyrazu charakteryzuje się dużym stopniem ogólnikowości, gdyż może odnosić się do stołów różnego koloru, kształtu i różnej wielkości. Z kolei zakres nazwy własnej <phrase id="468075">Jan „Ptaszyn” Wróblewski</phrase> jest bardzo wąski, gdyż ograniczony do jednego, konkretnego człowieka. Zaś treść tej nazwy będą stanowiły wszystkie cechy kojarzone z daną osobą, noszącą to imię, pseudonim i nazwisko (por. Rzetelska-Feleszko 2001b, Urbańczyk 1992). Przypomnijmy jednak, że przy tego typu próbach zdeﬁniowania pojęcia nazwy własnej natraﬁamy na znane problemy dotyczące hipotetycznej jednostkowości nazywanego obiektu. Dla przykładu pojedyncze imiona czy nazwiska, a także połączenia imion i nazwisk (np. Jan Kowalski) mogą nazywać nie jednego, ale wielu osobników. Podobnie dzieje się w wypadku niektórych nazw geograﬁcznych (np. London). Nazwy własne od dawna są przedmiotem zainteresowania językoznawców, literatura przedmiotu z zakresu onomastyki jest ogromna – wykaz ważniejszych publikacji znajduje się m.in. w encyklopedii pod redakcją Stanisława Urbańczyka (1992). Mamy świadomość złożoności tej problematyki oraz wielości poruszanych w jej obrębie zagadnień, takich jak typologia nazw własnych, ich gramatyka, pochodzenie, specyﬁka regionalna (por. Rzetelska-Feleszko 2001a, 2005, Kosyl 2001). 
</document>