<?xml version="1.0" encoding="UTF-8"?>
<document id="00101596">
Gdy czytam <phrase id="467341">książki krytyczne</phrase>, filozoficzne pisane przez poważnych pisarzów <phrase id="311107">angielskich</phrase> lub <phrase id="311108">francuskich</phrase>, jak np. teraz <phrase id="467342">R. <phrase id="63390">Inge</phrase></phrase> o mistykach <phrase id="311109">angielskich</phrase>, a przedewszystkiem rozdziały o <phrase id="66363">Wordsworth’cie</phrase>, <phrase id="66364">Browningu</phrase>, doznaję uczucia, a właściwie widzę dokładnie, że byłbym w stanie pracować na tym poziomie. Przez to określenie »na tym poziomie« rozumiem, że posiadam aparat ogólnego przygotowania kulturalno-literackiego wystarczający, by nadać mojemu głosowi ważkość i konsystencyę zewnętrzną, zabezpieczające prawo do mównicy. Zdaje mi się bowiem, że myślowo byłbym w stanie dać więcej, sięgnąć głębiej już dziś nawet na obcem terytoryum. Ciężkie i smutne nieraz godziny przeżyte z <phrase id="467345"><phrase id="63393">Grammar of Assent</phrase> Newmana</phrase>, jego <phrase id="63395">Apologią</phrase>. i listami przyniosły mi nieskończenie wiele pożytku. W obcowaniu z tym potężnym dobroczyńcą dusza moja zyskała pewne powinowactwo ze spokojem, tak całkowicie jej dotąd obce. Nie potrafię wypowiedzieć, jak nieskończenie wiele zawdzięczam <phrase id="66366">Newmanowi</phrase>. Cierpię, że nie mogę mieć wszystkich jego dzieł. Jego książki są dla mnie jakby żywym, nieskończenie przekonywującym, opanowującym światłością głosem. Czytanie ich już jest zlewem światła i spokojnie ufającego rozumu. Być może nie dojrzeję nigdy do momentu, w którym potrafię spokojnie opowiedzieć, co zaszło w głębokich warstwach mego umysłu i woli za wpływem <phrase id="63397">Newmana</phrase>. Lubię jak zaklęcie te trzy litery <phrase id="63398">J. H. N.</phrase>—są one dla mnie jakby przypomnieniem. Nie sądzę, aby <phrase id="63399">Plato</phrase> przedtem był dostępny dla mnie, nie sądzę, aby dostępne dla mnie były ciche, głębokie, oceaniczne i międzygwiezdne regiony poezyi. Wszystko to zawdzięczam <phrase id="63400">Newmanowi</phrase>. Ani <phrase id="63401">Meredith</phrase>, ani Browning, których nazwiska łączą się w mej myśli z tem trzeciem w jednem uczuciu kultu nie byliby podziałali tak trwale, ani tak głęboko. Nie zdobyłbym się na gorętszą sympatyę dla <phrase id="66376">Wordsworth’a</phrase>, dusza <phrase id="66377">Coleridge’a</phrase> nawet, którego wspólne nam – aż do przerażenia – słabości natury czynią mi tak blizkim, którego nie wolno mi zdradzić, gdyż jest mi bratem całych godzin upadku i wyczerpania – <phrase id="66378">Coleridge</phrase> nawet, pomimo, że te ciemne węzły zapewniać by mu się zdawały cieplejsze rozumienie – nie stałby mi się tak blizkim, gdyby <phrase id="63406">Grammar of Assent</phrase> nie wyposażyła mego umysłu w męski organ tolerancyi. Tolerancya i sympatya stają się łatwo centrami rozkładu i dezorganizacyi, jeżeli myśl musi je krzywdzić. <phrase id="66380">Newman</phrase> – <phrase id="63408">J. H. N.</phrase> uchronił mię od tego niebezpieczeństwa. 
</document>