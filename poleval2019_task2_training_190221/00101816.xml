<?xml version="1.0" encoding="UTF-8"?>
<document id="00101816">
Mecz reprezentacji piłkarskiej <phrase id="73339">Polski</phrase>, jest tekstem popkulturowym, pozwalającym konstruować <phrase id="73340">Polakom</phrase> swoją tożsamość narodową, podtrzymuje ją i umacnia, jak mało które wydarzenie. Podkreślić warto, że im lepsze są wyniki naszej piłki kopanej, tym silniej spektakl piłkarski „każe” nam się identyfikować z innymi członkami naszej narodowej wspólnoty wyobrażonej . 

Identyfikacja ta występuje jeszcze przed pierwszym gwizdkiem. Oto rozpoczyna się studio sportowe, słyszymy słowa komentatora w stylu „już za chwilę starcie my przeciwko nim ”. Według „Pana z telewizji” już zaraz zmierzą się nasze dwie odrębne wspólnoty , a nie dwie 11 składające się z piłkarzy pochodzących z innych części globu. Nastąpi istne zderzenie narodów, walka na „śmierć i życie”. 

Aby podkreślić różnice między nami a nimi , obserwujemy cały szereg rytuałów – odegranie hymnów, wymiana proporczyków <phrase id="473538">federacji piłkarskich</phrase>, sfilmowanie naszych kibiców oraz kibiców przyjezdnych. Obydwie grupy, przystrojone oczywiście w odmienne barwy, pomachują kawałkami różnokolorowego materiału. Mecz się zaczyna, komentatorzy go przeżywają niemiłosiernie (co chwilę wskazując na nas i ich ). Piłkarze kopią, strzelają bramki i w zależności, do której siatki trafia piłka, kibice <phrase id="310457">Polscy</phrase> reagują z ekstatyczną radością lub odwrotnie, na ich twarzach widać oznaki smutku i przygnębienia. 

Tłumy w pubach czy rodziny przed telewizorami, wszyscy czujemy się w tej chwili członkami naszej wspólnoty , naszego narodu. Tak naprawdę to jemu kibicujemy, nie tym 11 osobom biegającym po boisku. Piłkarze bowiem to jedynie „narzędzia” (jakże często zresztą wymieniane), które utożsamiają naszą wspólnotę . Stawka jest bardzo duża – honor i wizerunek <phrase id="73341">Polaków</phrase>. Swoją drogą to dlatego w wypadku porażki często szukamy kozła ofiarnego, w postaci któregoś z piłkarzy. Świetnym przykładem może być <phrase id="73342"><phrase id="73343">Grzegorz</phrase> <phrase id="73345">Rasiak</phrase></phrase>, obrzucany przez kibiców, w związku ze swoją słabą, „drewnianą” grą, takimi przezwiskami jak: „<phrase id="75933">Drewnialdinho</phrase>”, „<phrase id="75935">Van der Drwal</phrase>” czy „<phrase id="75936">Drewniana noga</phrase>”. W wypadku sukcesu (im trudniejszy był do ogrania przeciwnik, tym odczuwamy go silniej) wynosimy naszych bohaterów niemal do rangi bogów (nawet jeśli Ci bohaterowie są czarnoskórzy i ewidentnie nie pochodzą z kraju nad <phrase id="73347">Wisłą</phrase> [patrz przypadek <phrase id="75939">Olisadebe</phrase>]). 
</document>