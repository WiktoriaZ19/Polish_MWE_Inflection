<?xml version="1.0" encoding="UTF-8"?>
<document id="00101716">
To, co w gruncie rzeczy przedstawia <phrase id="336270"><phrase id="336271">Stephen</phrase> <phrase id="336272">Worth</phrase></phrase>, to pewna wizja medialnej diety : warto konsumować treści tworzone przez ludzi obdarzonych talentem, umiejętnościami i kreatywnością. 

Najwyższa pora, by zacząć formułować tego rodzaju diety: wskazówki i przepisy, jak nie zwariować w świecie przepełnionym treściami. 

<phrase id="336273">Przekrój</phrase> niedawno ogłosił 77 ważnych wydarzeń w 2010 (ponad jedno na tydzień); <phrase id="472685">Gazeta Wyborcza</phrase> opublikowała listę 31 filmów, które trzeba zobaczyć (trzy na miesiąc); wczoraj poznaliśmy 200 rzeczy związanych z <phrase id="336276">Chopinem</phrase>, które wydarzą się w roku 2010. Znając życie, organizatorzy <phrase id="472688">festiwali <phrase id="340008">Sputnik</phrase></phrase>, <phrase id="472686">Era Nowe Horyzonty</phrase> czy <phrase id="472687">Warszawskiego Festiwalu Filmowego</phrase> ogłoszą wkrótce, że tegoroczne, jeszcze lepsze niż rok temu, festiwale będą miały o kolejne kilkadziesiąt filmów więcej niż poprzednio. Kultura puchnie, a nasze kalendarze już są pewnie całe wypełnione. A rok się dopiero zaczął. 

Pora zacząć wymieniać się wskazówkami, co i w jakich ilościach konsumować. 

Momus niedawno zwierzył się , że czasem musi oglądać chłam: 

I’m fascinated by it. 

A <phrase id="472689"><phrase id="336278">Robin</phrase> <phrase id="336279">Sloan</phrase></phrase> formułuje teorię “flow and stock” , zgodnie z którą każdy twórca musi dziś balansować między stałą produkcją sieciowych efemeraliów - tak by ludzie o nim nie zapomnieli (flow) oraz produkcją, raz na pewien czas, porcji solidnej treści (stack). 

Odwracając ten pomysł, dieta medialna wielu z nas powinna się składać zarówno z treści bieżących i płytkich, jak i z czegoś konkretnego skonsumowanego raz na pewien czas. A dieta jako metafora stylu uczestnictwa w kulturze powinna zastąpić koncepcję kanonu - nie ma już jednego kanonu kultury, tak jak nie ma jednej diety dobrej dla wszystkich. 
</document>