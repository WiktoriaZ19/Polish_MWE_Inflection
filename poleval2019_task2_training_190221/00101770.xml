<?xml version="1.0" encoding="UTF-8"?>
<document id="00101770">
Można wprawdzie powiedzieć, że zawsze porównanie dwóch krajów trafi na różne problemy, na nieporównywalne elementy. Jednak można pewnie wybrać sobie porównanie lepiej albo gorzej. 

<phrase id="71265">Irlandia</phrase> i <phrase id="71266">Finlandia</phrase> należą do kategorii " zdecydowanie gorzej ". Kilka powodów: Liczba ludności jest niewielka, inna skala wszelkich typowych problemów państwa dobrobytu (emerytury, służba zdrowia). Nie dość, że ludzi mało, to jeszcze kraje leżą na uboczu, tranzyt ich nie potrzebuje, więc nie trzeba ponosić takich nakładów na infrastrukturę (drogi, koleje). Nie było za wiele starego przemysłu (ciężkiego, lekkiego), więc można oszczędzić na poważnych reformach strukturalnych i skupić się na innych polach działania. 

Irlandia miała szczęście - należała do <phrase id="72202">EWG</phrase>, była biednym krajem, w którym wszyscy mówią w języku zbliżonym do <phrase id="470457">angielskiego</phrase>, a akurat na fali nowej gospodarki płynęły inwestycje technologiczne (<phrase id="72206">Microsoft</phrase> - 1985, <phrase id="72207">Intel</phrase> - 1989, <phrase id="72203">Dell</phrase> - 1990 i już w innych czasach <phrase id="72208">Google</phrase> - 2003). Irlandia szczęściu wprawdzie pomogła, obniżając podatki i utrzymując wspólnym wysiłkiem niższe wynagrodzenia (przynajmniej na początku). Może jednak te inwestycje stracić równie szybko, jak je zyskała. Pytanie, czy jest silna na tyle, żeby poradzić sobie bez nich. 

I ten proces radzenia sobie bez korporacji, które wytwarzają większość B+R, sporą część <phrase id="310450">PKB</phrase> i eksportu, będzie chyba dla <phrase id="71274">Polski</phrase> najciekawszy. Chociaż na pewno nie uda się Polsce zdobyć aż tylu inwestycji - konkurencja jest dość duża - w samej <phrase id="72209">Unii</phrase> z <phrase id="71276">Polską</phrase> konkuruje co najmniej 8 krajów (<phrase id="71277">Czechy</phrase>, <phrase id="71278">Słowacja</phrase>, Węgry, <phrase id="71280">Bułgaria</phrase>, Rumunia, <phrase id="71282">Litwa</phrase>, Łotwa, <phrase id="71284">Estonia</phrase>). 

Finlandia startowała już w latach osiemdziesiątych z wysokiego pułapu (większy <phrase id="310451">PKB</phrase> per capita niż w <phrase id="71286">Irlandii</phrase> w latach dziewięćdziesiątych), więc miała kapitał niezbędny do inwestycji w edukację i tworzenie własnej gospodarki opartej na wiedzy bez pomocy zagranicznych inwestycji. Ani <phrase id="71287">Irlandia</phrase> (w 1990), ani <phrase id="71288">Polska</phrase> (w 2000) takiego kapitału nie miały. Dlaczego nie porównuje się <phrase id="71289">Polski</phrase> z <phrase id="71290">Arabią Saudyjską</phrase> albo <phrase id="71291">Norwegią</phrase>? " Oni ropę mają " - każdy powie i utnie dyskusję. Duży kapitał to równie ważny zasób, ale może trudniejszy do wyobrażenia. 

No dobrze, ale czy to znaczy, że nie warto się starać? Warto. Finlandia powinna być przykładem choćby na to, że lepiej czasem zaryzykować rozwój nowych technologii zamiast ładować fortuny w bezpieczne przetrwalniki (<phrase id="72210">Krauze</phrase> i Kulczyk - ropa, Czarnecki - nieruchomości). Jednocześnie jednak, jak widzę bezrefleksyjne porównywanie wskaźników makro Polski z Finlandią i <phrase id="71297">Irlandią</phrase>, nóż mi się w kieszeni otwiera. 
</document>