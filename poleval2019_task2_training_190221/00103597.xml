<?xml version="1.0" encoding="UTF-8"?>
<document id="00103597">
Zdarzyło mi się uczestniczyć w evencie o nazwie "<phrase id="299850">XXVII Ogólnopolskie Forum Młodych</phrase>" na <phrase id="299839">Papieskim Wydziale Teologicznym</phrase>. Dobrze, że przy wejściu nie pytano mnie o to, z jakich mediów czerpię informacje, bo wtedy pewnie by mnie nie wpuszczono. Forum rozpoczął pewien biskup bardzo krótką wypowiedzią, do której wyraźnie się nie przygotował ale pamiętał o tym, żeby skrytykować <phrase id="357613">Gazetę Wyborczą</phrase>. Dłużej natomiast przemawiały trzy osoby: pewien ksiądz doktor, który chyba uznał, że jego ziemską misją jest usunięcie <phrase id="300733">Nergala</phrase> z telewizji (a i <phrase id="299841">Gazecie Wyborczej</phrase> się dostało), dziennikarka, która mówiła, że są media katolickie, które starają się obiektywnie przedstawiać rzeczywistość i inne media (zwłaszcza <phrase id="325774">Gazeta Wyborcza</phrase>), które często nie są obiektywne oraz p. <phrase id="300978"><phrase id="299846">Franciszek</phrase> <phrase id="299847">Kucharczak</phrase></phrase>, redaktor "<phrase id="299844">Gościa Niedzielnego</phrase>", który mówił o różnych sprawach naprawdę ciekawie (o ile dobrze pamiętam, wspomniał też o wrogich mediach, ale nazwa "<phrase id="299845">Gazeta Wyborcza</phrase>" nie padła). Mówił m. in. o osobach, których nazywa "katolikami-ale", czyli takimi, które mówią np. "Jestem katolikiem, ale stosuję antykoncepcję", czyli nie akceptują nauki <phrase id="299851">Kościoła</phrase> w całości i przez to nie powinni się nazywać katolikami. Jako że wydał się on dość otwarty na dialog (bo obawiam się, że ksiądz doktor rzuciłby na mnie klątwę, gdybym tylko spróbował skrytykować jego postawę względem pana <phrase id="300979">Nergala</phrase>), napisałem do niego maila: 

[...] Przykładem "katolika-ale" może być ktoś, kto mówi: "Jestem katolikiem, ale nie uważam <phrase id="357619">zapłodnienia in vitro</phrase> za grzech". Cofając się w czasie o kilkaset (choć wystarczy kilkadziesiąt) lat, można sobie wyobrazić "katolika-ale" z przeszłości, który mówi: "Jestem katolikiem, ale czytam księgi znajdujące się w <phrase id="299856">Indeksie Ksiąg Zakazanych</phrase>". Stanowisko <phrase id="299854">Kościoła</phrase> w tej kwestii się zmieniło i obecnie czytanie tych dzieł nie jest już potępiane. Wobec tego chciałbym zapytać, jak z dzisiejszej perspektywy oceniamy postawę człowieka, który żył kilkaset lat temu, starając się postępować zgodnie z nauką <phrase id="299852">Kościoła</phrase>, a jedynym jego grzechem było czytanie ksiąg, które wtedy były zakazane. I czy dopuszcza Pan do siebie myśl, że w przyszłości <phrase id="299853">Kościół</phrase> zmieni stanowisko w sprawie np. zapłodnienia metodą in vitro i czy oznaczałoby to przyznanie racji współczesnym nam "katolikom-ale"? 
</document>