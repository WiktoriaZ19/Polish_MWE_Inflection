<?xml version="1.0" encoding="UTF-8"?>
<document id="00102770">
Na podstawie § 31 ust. 2 rozporządzenia <phrase id="466630">Ministra Transportu</phrase> z dnia 18 stycznia 2007 r. w sprawie wypadków i incydentów lotniczych (Dz. U. z 2007 r. Nr 35, poz. 225), w związku z zarządzeniem nr 14 <phrase id="466631">Prezesa Urzędu Lotnictwa Cywilnego</phrase> z dnia 14 grudnia 2006 r. w sprawie wprowadzenia klasyfikacji grup przyczynowych zdarzeń lotniczych (Dz. Urz. ULC z 2006 r. Nr 10, poz. 43) ogłasza się, co następuje: 1. Poważny incydent lotniczy, który wydarzył się w dniu 17 maja 2009 r., na <phrase id="466632">spadochronie Mars 330</phrase>, na którym uczeń-skoczek spadochronowy wykonywał drugi skok spadochronowy, klasyfikuję do kategorii: "Czynnik ludzki" w grupie przyczynowej " Brak kwalifikacji - H2 " oraz klasyfikuję do kategorii: " <phrase id="466633">Czynnik techniczny</phrase> " w grupie przyczynowej " Błędy konstrukcyjne, produkcyjne - T9 ". 2. Opis okoliczności poważnego incydentu: 

Uczeń-skoczek spadochronowy wyskoczył z samolotu, który znajdował się na wysokości 1200 m. Tuż po oddzieleniu się od samolotu, uczeń-skoczek wykonywał nieustabilizowane opadanie, w trakcie którego następował proces otwarcia czaszy spadochronu głównego. Linki lewej tylnej taśmy nośnej " przeszły " pod dolną ścianką komory czaszy zapasowej i zaklinowały się w tym miejscu. Czasza główna otworzyła się, ale występowały obroty. Instruktor obserwujący skok z ziemi kilkakrotnie wydał komendę przez radiotelefon " wypnij się i ratuj ". Uczeń-skoczek wyciągnął uchwyt wyczepienia czaszy głównej i otwierania <phrase id="466635">czaszy zapasowej</phrase>. Prawa taśma nośna czaszy głównej oddzieliła się od pokrowca, natomiast lewa taśma czaszy głównej nie oddzieliła się od pokrowca, ponieważ linki lewej tylnej taśmy nośnej pozostawały nadal zaklinowane pod dolną ścianą komory czaszy zapasowej. Po otwarciu się komory czaszy zapasowej i wydostaniu się pilocika, końcówka prawej taśmy nośnej zawiązała się o taśmę pilocika czaszy zapasowej. Czasza spadochronu zapasowego nie wydostała się z komory. Uczeń opadał z obrotami na mocno zdeformowanej czaszy spadochronu głównego. 
</document>