<?xml version="1.0" encoding="UTF-8"?>
<document id="00103896">
Dzisiejszej nocy wzięliśmy udział w fantastycznym <phrase id="474014">koncercie jazzowym</phrase>, który odbył się w samym <phrase id="474015">centrum kulturalno-historycznej <phrase id="285450">Candelarii</phrase></phrase>, położonym zaledwie dwieście metrów od naszego domu i znanym wśród tutejszych melomanów, jako <phrase id="285451">Dom Schadzek</phrase>. Już samo miejsce okazało się bardzo interesujące. Przy wejściu powitał nas cytat, wygrawerowany na ceramicznej płycie: 

“Wielki, ciemny fortepian wypełniał aniołami stary dom…” 

/<phrase id="310776"><phrase id="310777">Aurelio</phrase> <phrase id="310778">Arturo</phrase></phrase>/ 

Wewnątrz, wygaszone światła dodawały tajemniczej atmosfery. Na kwadratowym, zadaszonym patio, otoczonym balkonami, na które wychodziły liczne drzwi, znaleźliśmy kilka małych, drewnianych stoliczków. Na nich, w starych butelkach po rumie, świece. Wszystko - bardzo romantyczne. 

Z godzinnym spóźnieniem, do którego zdążyłam się już przywyczaić, pojawiła się ona, długo oczekiwana <phrase id="285461"><phrase id="285455">Claudia</phrase> Gómez</phrase>, kompozytor i wokalistka jazzowa, znana i ceniona w kręgach intelektualnych. Akompaniował jej kolumbijski mistrz saksofonu, prawdziwy muzyczny geniusz, <phrase id="285462"><phrase id="285458">Antonio</phrase> <phrase id="285457">Arnedo</phrase></phrase>. W tle, kontrabas i wyciszona perkusja. 

Pijąc grzane wino z orzechami, zatopiliśmy się w indiańskich rytmach w jazzowej aranżacji z nowej płyty Claudii, “<phrase id="306814">Majagua</phrase>”. Niski głos tej wspaniałej wokalistki oczarował zgromadzonych, a oryginalne, kolumbijskie rytmy pozwoliły szybować myślom. Była to prawdziwa duchowa uczta. 
</document>