<?xml version="1.0" encoding="UTF-8"?>
<document id="00103907">
Najbardziej znanym <phrase id="311211">karaibskim</phrase> kurortem <phrase id="285726">Kolumbii</phrase> jest <phrase id="480985">wyspa <phrase id="285727">San Andrés</phrase></phrase>, położona 720 km na północny-wschód od wybrzeży <phrase id="285728">Kolumbii</phrase>. Wyspa ta prócz rewelacyjnych warunków naturalnych jest strefą bezcłową, co jeszcze bardziej zwiększa jej atrakcyjność wśród turystów, pozwalając im przy okazji wakacji zaopatrzyć się w markowe perfumy i alkohole w rozsądnych cenach. <phrase id="285729">San Andrés</phrase> to luksusowe, eleganckie hotele, głośna muzyka, fantastyczne białe plaże, turystyczna infrastruktura, egzotyczna przyroda i doskonałe miejsce do wydawania pieniędzy i miłego spędzenia czasu. 

<phrase id="285730">Providencia</phrase> i mniejsza od niej <phrase id="285731">Santa Catalina</phrase> są miejscami o zupełnie innym charakterze, niezbyt turystycznymi, znacznie bardziej naturalnymi, spokojnymi, przyjaznymi i na pewno jeszcze nie skażonymi turystyką, gdyż nie latają tam wielkie samoloty jak w przypadku <phrase id="285732">San Andrés</phrase>, <phrase id="285735">Cartageny</phrase> czy <phrase id="285736">Santa Marta</phrase>, nie ma tam hoteli, a skorzy do pomocy wyspiarze traktują turystów jak własnych sąsiadów. 

Otóż na Providencję dotrzeć można na dwa sposoby: statkiem, który płynie z <phrase id="285738">San Andrés</phrase> trzy godziny albo małą awioneką. My wybrałyśmy wersją drugą, podobno wygodniejszą, krótszą, ale również bardziej stresującą. 

Przygoda rozpoczęła się w sobotni poranek w <phrase id="285739">Bogocie</phrase>, z której wspólnie z moją mamą poleciałyśmy na <phrase id="285740">San Andrés</phrase> dużym, rejsowym samolotem pełnym turystów w szortach i klapkach, którzy na <phrase id="285741">San Andrés</phrase> następnie pozostali. Po dwóch godzinach lotu, przesiadłyśmy się ekspresowo z wygodnego samolotu w nieiwelką, maksymalnie 20 -osobową avionetkę mało popularnej linii lotniczej, która posiadała dwa śmigła i dostawiane schodki, które wydawały się być oblepione sreberkiem czekolady. Awionetka była gorąca w środku i niezbyt stabilna. Po chwili, od tyłu, między pasażerami weszła do niej dwójka sympatycznych pilotów, którzy usiedli za sterami, gdyż w awionetce nie ma jako takiej kabiny pilotów. 

Zgrabnie i szybko oderwaliśmy się od ziemi i rozpoczęliśmy lot na stosunkowo niewielkiej wysokości nad <phrase id="480990">Morzem Karaibskim</phrase> przez jakieś 20-25 minut. Okna w kabinie pilotów, która nie jest niczym oddzielona od części pasażerkiej, były uchylone, upał był niemiłosierny, nie dano nam ani kamizelek ratunkowych, ani tym bardziej masek tlenowych na wszelki wypadek. Lot po prostu musi się udać. 
</document>