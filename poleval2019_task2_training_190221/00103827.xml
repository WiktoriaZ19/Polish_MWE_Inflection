<?xml version="1.0" encoding="UTF-8"?>
<document id="00103827">
Na temat rekcji człowieka na wykluczenie społeczne wiemy już bardzo wiele. Przykładowo u osób które zostały odrzucone spada próg wrażliwości na ból . Co ciekawe, uczucie osamotnienia sprawia, że pomieszczenie, w którym się znajdujemy wydaję sie zimniejsze. Jednak najnowsze odkrycia psychologów sięgają dużo głębiej – prosto do naszego serca. 

<phrase id="468256">Bregtje Moor</phrase> oraz jej zespół udowodnili, że niespodziewane odrzucenie społeczne związane jest z odpowiedzią <phrase id="468257">układu parasympatycznego</phrase>. Jednym z zadań tego podukładu autonomicznego <phrase id="468258">układu nerwowego</phrase> jest hamowanie czynności serca. Okazuje się, że odrzucenie społeczne działa jak impuls wyzwalający reakcję na którą nie mamy wpływu. W konsekwencji nasze serce zaczyna bić wolniej. 

Psychologowie zaprosili do eksperymentu 27 osób, które dwa tygodnie wcześniej przesłały swoje zdjęcia pod pozorem badania związanego z wywieraniem pierwszego wrażenia. Na miejscu ochotnicy dowiedzieli się, że obejrzą 240 zdjęć kobiet i mężczyzn, którzy wcześniej oceniali wysłane przez nich fotografie. 

Zadanie było banalnie proste. Po 3-sekundowej ekspozycji zdjęcia, uczestnik musiał przewidzieć czy prezentowana osoba polubiła go czy też nie. Po udzieleniu odpowiedzi, która pojawiała się po lewej stronie ekranu, badany otrzymywał losowaną przez komputer po prawej stronie informację zwrotną: tak lub nie. Część ta dotyczyła pierwszej połowy zdjęć i pozwalała stworzyć warunki, w których badani poczuli się odrzuceni lub zaakceptowani. 

W celu sprawdzenia czy reakcja kardiologiczna jest wynikiem odrzucenia, wprowadzono warunek kontrolny, w którym pozostałe 120 zdjęć uczestnicy oceniali pod względem wieku. Tym razem pytano ich na przykład czy dana osoba ma 21 lat. Podobnie jak w pierwszej części odpowiedź tak lub nie pojawiała się po prawej stronie ekranu i zależała od programu komputerowego. 

Podczas trwania eksperymentu każdy z badanych został podłączony do elektrokardiografu (EKG), który rejestrował elektryczną czynność mięśnia sercowego. Moore i jego koledzy założyli, że wpływ odrzucenia społecznego na częstość akcji serca będzie dużo większy niż negatywnej informacji zwrotnej dotyczącej wykonania zadania. 
</document>