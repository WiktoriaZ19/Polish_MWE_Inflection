<?xml version="1.0" encoding="UTF-8"?>
<document id="00103532">
MARIAN 

O ty kurnia, patrz, ostatni! Wszystkie żeśmy obrali. Nieźle się narobiłem, kurnia. Aż mi ręce opadają. To jak, synek, walniesz ze mną w końcu kielicha? Tak na fajerant? No, kurnia, nalać ci czy nie? 

SYNEK 

A naleje pan, panie Marianie. 

MARIAN 

Co ty, kurnia, syneczku? Już się bałem, żeś abstynent, kurnia. Dziwny jakiś jesteś. Najsampierw nie chcesz, kurnia, a tera pijesz. To lu, bo to nie ma czasu, kurnia. Cześć. 

SYNEK 

Cześć. 

MARIAN 

Nie zagryzasz, synek? 

SYNEK 

Nie, dziękuję. Nie trzeba. 

MARIAN 

O ty kurnia! Mocnyś, jak ja kiedyś! Ale dalej nie rozumiem, kurnia, co się dzieje. Raz nie, raz tak, kurnia. 

SYNEK 

Tak szczerze mówiąc, wie pan, to ja lubię czasami strzelić sobie lufę. Tylko ostatnio podtrułem się trochę i jeszcze rano brzuch mnie bolał, rozumie pan. Trochę się bałem pić, ale jak już ruszyliśmy... Panie Marianie, wypijemy następną kolejkę, co? 

MARIAN 

O ty kurnia! 

SYNEK 

Pana zdrowie, panie Marianie! Sto lat! 

MARIAN 

A dziękuję, dziękuję, syneczku. Ale wypić by trzeba, kurnia, żeby ten burdel, co się teraz wszędzie panoszy, jakoś wypierniczyć, kurnia. To lu. Trzy szybkie i pogadamy, kurnia. 

SYNEK 

Panie Marianie, pan chyba troszkę przesadza? Burdel dookoła jest, zgadzam się, ale to jedyna droga do uformowania kapitalizmu wreszcie to u nas! Zawsze są trudności, ale przyzwyczajenia ostatnich dziesiątek lat to nie jest bułka z masłem! Społeczeństwo musi... 

MARIAN 

Gadasz jak jaki redaktor, synek. Tak samo mówią w telewizorze, kurnia. Ja nie wiem, ja jestem prosty chłop, ja się na polityce nie wyznaję, ale swoje, kurnia, wiem: jest bardzo źle i będzie gorzej, syneczku. A tak rozmawiać to ja nie potrafię, bo nie jestem ucznony i zawsze, jak będziesz chciał, to mnie przegadasz, syneczku. No, kurnia. Walniem po kielichu? 

SYNEK 

Walniem! 

MARIAN 

No to siup! 

SYNEK 

Na zdrowie! 

MARIAN 

Ty, synek, to może ty będziesz minister jaki albo prezydent, kurnia? Na polityce się wyznajesz, mówisz jak jaki uczony czy cholera wie kto, kurnia, będziesz inteligent, bo żeś w liceum... Jak to z tobą będzie synek? Będziesz robił w polityce? 

SYNEK 

Nie, panie Marianie. Ja panu powiem szczerze: chcę być aktorem. 

MARIAN 

Aktorem? O ty kurnia! Wiesz, synek, robiłem kiedyś w teatrze. Też jako elektryk, kurnia. I jedno ci powiem: biedne te aktorzyny jak myszy kościelne! Mają te próby, harują, robią jakieś sztuki, przedstawienia znaczy, i jak tylko wezmą pieniądze, kurnia, od razu piją! I to zawsze tak! A potem nazad biedne, kurnia. Jak twoi rodziciele nie dadzą ci pieniędzy, to będziesz biedował! 

SYNEK 

Panie Marianie, to nie naprawdę nie obchodzi. Są rzeczy ważniejsze niż pieniądze. 

MARIAN 

Oj synek... Ty życia nie znasz, kurnia, ale jeszcze zobaczysz, że pieniądze to kurnia podstawa. 

SYNEK 

Dla mnie na pewno nie. Jeśli będę aktorem, mogę codziennie jeść suchy chleb. Bylebym tylko grał na scenie. To jest najważniejsze - robić to, co się chce i co się lubi. A ja muszę się nauczyć jeszcze lepiej. 

MARIAN 

To już coś umiesz, kurnia? To weź mi powiedz jakiś wierszyk, synek. Tak jak ja na akademiach mówiłem: Ta dłoń, którą do mnie Bestużew wyciągnął, wieszcz i żołnierz, ta ręka od pióra i broni oderwana... Właśnie, kurnia. Ale ja już nie pamiętam, jak to w teatrze, bo ostatnio byłem takm z pół roku temu, jakem w rekwizytorni gniazdka naprawiał. 

SYNEK 

Dobrze... Powiem monolog Hamleta. 

MARIAN 

Mamleta? Czekaj syneczku czekaj... Coś mnie to mówi... Wiem! To Szekspir napisał, kurnia! No mów, syneczku, mów! 
</document>