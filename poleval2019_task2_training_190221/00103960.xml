<?xml version="1.0" encoding="UTF-8"?>
<document id="00103960">
1. Na początek – pomimo ewidentnych uproszczeń i tęsknoty za jednozdaniowymi hasłami (rozumiem, taka estetyka) – podoba mi się inicjatywa „<phrase id="471962">Metra</phrase>”. Dziennik – co trzeba podkreślić – dopuszcza w dyskusji różne głosy (na ich stronie możecie znaleźć dzisiejszy numer, w którym znajduje się m.in. rozmowa z <phrase id="471964">Alkiem</phrase>), nie tylko tradycyjnie rozumianych środowisk twórczych. Cieszy mnie też, że całą akcją zainteresowało się <phrase id="482921">Ministerstwo Kultury</phrase> (i <phrase id="471983">DN</phrase>) – czas pokaże, na ile to zainteresowanie realne, ale miło, że na Chłodnej pojawili się pracownicy ministerstwa, a minister <phrase id="471967">Zdrojewski</phrase> mówi „<phrase id="471969">Metru</phrase>” o konieczności zmiany prawa autorskiego, podkreślając równocześnie, że zmiany nie powinny polegać na zaostrzaniu prawa karnego. 

2. Podobało mi się również, że uczestnicy spotkania w trakcie jego trwania zaczęli się przychylać do tezy, że nie chodzi o wsadzanie internautów do więzienia, a także wątek, do którego bardzo fajnie zapalił się <phrase id="482922"><phrase id="471971">Jurek</phrase> Owsiak</phrase> – że w szkołach i mediach powinno się więcej rozmawiać o prawie autorskim. 

Teraz to, co podobało mi się mniej – choć na swój sposób było ciekawe: 

3. Nie podobała mi się wiara w magiczną moc prawa – <phrase id="471976">Kazik</phrase> opowiadał anegdotę o tym, że jako nastolatek próbował zwinąć winyl w londyńskim sklepie. Został złapany, przestraszył się i nigdy więcej niczego nie ukradł. Wniosek: straszmy młodych ludzi surowymi karami, to przestaną. Nie wierzę w to, nie ma też możliwości, by przy skali zjawiska straszyć sankcjami karnymi kogoś więcej, niż grupkę pechowców. Bliższa jest mi perspektywa <phrase id="482923"><phrase id="471980">Lawrence’a</phrase> <phrase id="471981">Lessiga</phrase></phrase>, prezentowana choćby w jego najnowszej książce. Skoro nie da się egzekwować prawnych zakazów piractwa (10 lat batalii z piratami w <phrase id="471982">USA</phrase> pokazuje to aż zbyt dobrze), a efekt jest odwrotny od zamierzeń, bo kolejne pokolenie wzrasta w poczuciu, że łamanie prawa jest ok, to zdepenalizujmy ściąganie i pomyślmy nad rekompensatami dla twórców. Dodatkowy podatek, stała opłata – cokolwiek, co ma szansę działać, a nie po raz kolejny ośmieszy ustawodawców. 
</document>