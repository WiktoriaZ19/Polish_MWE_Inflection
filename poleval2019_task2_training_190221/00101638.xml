<?xml version="1.0" encoding="UTF-8"?>
<document id="00101638">
Przechodzimy do głosowania nad całością <phrase id="466811">projektu apelu</phrase>. 

Kto z koleżanek i kolegów posłów jest za przyjęciem w całości projektu apelu w sprawie kryteriów, jakie powinien spełniać kandydat na posła, w brzmieniu proponowanym przez <phrase id="63734">Komisję II</phrase>, wraz z przyjętymi poprawkami, zechce podnieść rękę i nacisnąć przycisk. 

Kto jest przeciw? 

Kto się wstrzymał? (Oklaski) 

W głosowaniu wzięło udział 432 posłów. Za głosowało 356 posłów, przeciw głosowało 47 posłów, wstrzymało się 29 posłów. 

Stwierdzam, że <phrase id="63735">Sejm</phrase> podjął apel w sprawie kryteriów, jakie powinien spełniać kandydat na posła. (Oklaski) 

Przystępujemy do rozpatrzenia punktu 6. porządku dziennego: Przedstawiony przez <phrase id="63736">Komisję III</phrase> projekt apelu <phrase id="466816"><phrase id="63738">Sejmu</phrase> Dzieci i Młodzieży</phrase> w sprawie obecnej sytuacji <phrase id="327353">polskiej</phrase> oświaty. 

Proszę o zabranie głosu sprawozdawcę komisji poseł <phrase id="63743"><phrase id="63741">Karolinę</phrase> <phrase id="63742">Pankiewicz</phrase></phrase> z <phrase id="466817"><phrase id="310088">Gimnazjum nr 29 z oddziałami dwujęzycznymi im. <phrase id="63746"><phrase id="63744">Charles’a</phrase> <phrase id="63745">de Gaulle’a</phrase></phrase></phrase> w <phrase id="63747">Poznaniu</phrase></phrase> w celu przedstawienia projektu apelu przygotowanego przez <phrase id="63740">Komisję III</phrase>. 

Proszę bardzo. 

Poseł Sprawozdawca <phrase id="466819"><phrase id="63748">Karolina</phrase> Pankiewicz</phrase>: 

Panowie Marszałkowie! Wysoka Izbo! 17 maja obradowaliśmy w komisjach. Reprezentuję <phrase id="63755">Komisję III</phrase>. Łącząc siłę tych osób, ich poglądy...(Oklaski) 

Marszałek <phrase id="63757"><phrase id="63758">Sejmu</phrase> Dzieci i Młodzieży</phrase> <phrase id="63750">Daniel</phrase> <phrase id="63751">Milewski</phrase>: 

Proszę o spokój. 

Poseł Sprawozdawca Karolina Pankiewicz: 

…napisaliśmy projekt apelu, który właśnie odczytam. 

„Projekt Apelu <phrase id="63762">Sejmu Dzieci i Młodzieży</phrase> z dnia 1 czerwca 2008 r. w sprawie obecnej sytuacji <phrase id="327354">polskiej</phrase> oświaty. 

My, posłanki i posłowie XIV <phrase id="63764">Sesji Sejmu Dzieci i Młodzieży</phrase>, apelujemy do władz <phrase id="63766">Rzeczypospolitej Polskiej</phrase> o zwrócenie szczególnej uwagi na stan polskiej oświaty i przeprowadzenie należytych reform. 

Od stanu polskiej oświaty zależy przyszłość naszego kraju. Wszystkie wysoko rozwinięte kraje współczesnego świata swój progres zawdzięczają gruntownie wykształconemu społeczeństwu stanowiącemu główną podporę kraju. Aby Polska mogła sprostać wyzwaniom cywilizacyjnym przyszłości, a młodzi <phrase id="63768">Polacy</phrase> mieli możliwość rozwoju, niezbędne jest podnoszenie jakości kształcenia i wyrównywanie szans w dostępie do edukacji. Do uzdrowienia polskiej oświaty potrzeba wielu skoordynowanych działań. Reforma powinna zmierzać ku wykreowaniu społeczeństwa obywatelskiego, cechującego się otwartością na pozytywne zmiany, zaś głównym zadaniem nauczyciela powinno być wychowanie ucznia zgodnie z etycznymi regułami będącymi syntezą historii, wartości oraz tradycji. Szkoła powinna przygotowywać uczniów do mierzenia się z sytuacjami nieprzewidywalnymi, uczyć kreatywności i solidności, dawać wiedzę potrzebną młodemu człowiekowi do planowania swojej przyszłości. Niezbędne jest wzmacnianie osobowości uczniów, rozwijanie ich zdolności oraz korzystanie z najnowszych osiągnięć techniki i nauki, a także niwelowanie encyklopedyzmu przyczyniającego się do złego i źle postrzeganego modelu <phrase id="327358">polskiego</phrase> systemu oświaty. 
</document>