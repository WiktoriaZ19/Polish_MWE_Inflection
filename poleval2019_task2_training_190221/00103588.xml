<?xml version="1.0" encoding="UTF-8"?>
<document id="00103588">
Kiedy <phrase id="357377">granitowa płyta</phrase> z głuchym stuknięciem opadła na betonową klatkę grobowca, mój wzrok rozsunął ziemię i zobaczyłem tysiące boksów ułożonych obok siebie, a w każdym z nich jednego człowieka, jak w <phrase id="299866">Single Club</phrase>. Różnica była jednak ogromna. 40 stóp pod <phrase id="357379">Park Avenue</phrase>, tylko się nam wydawało, że jesteśmy samotni. Prawdziwymi singlami stawaliśmy się dopiero w podziemnym klubie usytuowanym tutaj. 

Tymczasem wciąż nie wystawiono mi wejściówki. Słyszałem dookoła ciche popłakiwanie, głębokie westchnienia i pociągnięcia nosem, tłumione chusteczkami. Dalej nie czułem tego, co powinienem. Kiedy oglądałem „<phrase id="357380">Śmierć na Piątej Alei</phrase>”, za każdym razem wzruszałem się, wyobrażając sobie, że kiedy odejdzie ktoś mi bliski, zaczną mnie męczyć wszystkie niewyjaśnione, bolesne sprawy. Myliłem się. <phrase id="301357">Nory</phrase> już nie było, a ja spokojnie robiłem zdjęcia ceremonii. Przyglądałem się grabarzom, szarym chmurom nad <phrase id="299447">New Jersey</phrase>, a przede wszystkim pogrzebowym gościom, zastanawiając się, który spośród nich może być wysłannikiem <phrase id="299446">UGI</phrase>. 

Po kilku zdaniach pożegnalnej mowy <phrase id="301359">Marka</phrase>, ostatniego męża <phrase id="301361">Nory</phrase>, katolicki ksiądz zakończył uroczystość, pobłogosławił zebranych i odszedł z ministrantami w kierunku cmentarnej kaplicy. Wszyscy zaczęli składać na grobie kwiaty i wieńce, a potem ustawili się w kondolencyjnej kolejce. Przed ceremonią <phrase id="300503">Mark</phrase> chciał, żebym stanął obok niego i rodziców zmarłej, ale nie przyjąłem wyróżnienia. 

Dobrze, że <phrase id="300504">Nora</phrase> nie opisała w testamencie wszystkiego, co należy uczynić w związku z jej odejściem. I tak mieliśmy dużo problemów z wypełnieniem jej ostatniej woli, którą konstruowała na raty. 

Wszystko zaczęło się od rutynowego pomiaru ciśnienia krwi. Było zdecydowanie za wysokie. Kiedy lekarz zbadał pacjentkę dokładnie, okazało się, że jest poważnie zagrożona zawałem serca, co przy jej niedowadze i super zdrowym odżywianiu wydało się zaprzeczać istnieniu jakiejkolwiek sprawiedliwości. Lekarz nie dramatyzował, lecz Nora niczego nie zostawiała przypadkowi. Było jasne, że szczególnie w tak fundamentalnym zagadnieniu jak życie pozagrobowe niczego nie zaniedba i zawczasu zajmie się zwiększaniem swoich szans na zbawienie. Z jej testamentu wynikało, że ode mnie również wymaga zaangażowania w tej sprawie. Opisała wszystko dokładnie i zaskakująco szczerze. 

Przez całe dorosłe życie <phrase id="301351">Nora</phrase> kogoś naśladowała i jej skrywanym marzeniem było zapoczątkować coś, co na zawsze będzie kojarzone wyłącznie z jej imieniem. Oddana propagatorka cudzych trendów, pragnęła chociaż po śmierci być kopiowana przez innych. W tym celu postanowiła wykorzystać swoją słabość, którą była jej religijna chwiejność. Nora zmieniała wyznanie kilka razy i każdemu oddawała się z wielką pasją, podobnie jak mężczyznom swojego życia. Nawet religiom jednak nie była wierna dłużej niż kilka lat. 

Od kiedy zaczęła pracę w towarzystwie ubezpieczeniowym, także sobie pragnęła zapewnić pełną asekurację i tylko dlatego, że nie chciała sprawiać <phrase id="301353">Markowi</phrase> zbyt wielu kłopotów, ograniczyła swoje żądania do trzech obrządków pogrzebowych. Wybrała pochówek po żydowsku, ze względu na wyznanie swojej matki; po katolicku z szacunku dla ojca <phrase id="304586">Irlandczyka</phrase>; po protestancku dlatego, że było to jej ostatnie wyznanie. Zgodnie z wolą Nory, w gazetach ukazały się nekrologi z zaproszeniem na trzy cmentarze w <phrase id="299458">New Yersey</phrase>, dość blisko siebie zlokalizowane, by goście nie tracili dużo czasu na przejazdy, jeśli zechcą uczestniczyć we wszystkich ceremoniach. 

Na każdy z trzech pogrzebów mieliśmy oddzielną urnę z prochem, który wcześniej sprawiedliwie podzieliliśmy na kuchennej wadze. Przesypując <phrase id="301349">Norę</phrase> łyżką do zupy zastanawiałem się, na ile lat wcześniej ten szary proszek postanowił się ze mną rozwieść. Moja była żona miała tę niezwykle rzadką cechą, która pozwalała jej łączyć spontaniczność i planowanie każdego kroku z dużym wyprzedzeniem. Zdawała sobie sprawę, że nie wystarczy zrobić coś oryginalnego - ktoś musiał jeszcze zdać z tego intrygującą relację, niezbędną do stworzenia legendy. Nora nie chciała dołączyć do anonimowego tłumu, którzy nieprzerwanie maszeruje równym krokiem w zaświaty. 
</document>