<?xml version="1.0" encoding="UTF-8"?>
<document id="00101576">
– A ja, proszę pana, cieszyłem się że sobie odpocznę w <phrase id="71949">Konstantynopolu</phrase>, a tu znów nieprzewidziana podróż… 

– Nie jest to podróż, <phrase id="71488">Brunonie</phrase>, to tylko przyjaciel mój <phrase id="71944">Keraban</phrase>, inną niż zwykle drogą wraca do domu. 

Wytłomaczenie to nie uspokoiło jakoś <phrase id="71490">Brunona</phrase>; nie lubił zmieniać miejsca pobytu, a oto przez całe tygodnie a może i miesiące miał przebywać różne kraje których wcale nie był ciekawy poznać, i może narazić się na niewygody i niebezpieczeństwa, czego wcale nie pragnął. To też z płaczliwą miną przekładał panu aby zaniechał tej podróży, kończąc przerażającą przepowiednią: 

– Zobaczy pan że spotka go jakie nieszczęście! 

<phrase id="71492">Brunon</phrase> udał się do hotelu i za parę godzin powrócił z tragarzami, którzy na plecach przenieśli pakunki. Ustawiono je w dziedzińcu dla upakowania w powozie wytoczonym już z wozowni. 

Jednocześnie <phrase id="71945">Keraban</phrase> porządkował interesa, wydawał rozporządzenia, sprawdzał stan kasy, napisał kilka listów, i polecił zabrać znaczny zapas żywności, nie zapominając także o broni, aby być przygotowanymi na wszelki wypadek. Zamówione konie pocztowe miały być przyprowadzone równo ze świtem, godziny zaś oczekiwania do świtu, przeznaczano na wieczerzę i krótki odpoczynek, a gdy <phrase id="71494">Keraban</phrase> dał znak wstawania, wszyscy zerwali się i ubrali w jednej chwili. 

Powóz upakowany i zaprzężony oczekiwał na podróżnych. Keraban powtórzył niektóre rozporządzenia pracownikom kantoru i wskazał <phrase id="71495">Van Mitten’owi</phrase> otwarte drzwiczki powozu. Gdy ten zajął miejsce po lewej stronie, <phrase id="71951">Keraban</phrase> siadł po prawej, a Brunon i <phrase id="71497">Nizib</phrase> weszli do kabryoletu. 

– Ah! mój list! zawołał Keraban w chwili gdy już powóz miał ruszyć, i spuszczając szybę, skinął na jednego z podwładnych, rozkazując aby zaraz rano oddał go na pocztę. Był to list do kucharza, zawarty w tych słowach: 

– Obiad odłożony do mego powrotu – niech będzie wytworny i nieprzegotowany. 

Powóz ruszył; minął ulice przedmieścia, przebył <phrase id="71955">Złoty-Róg</phrase> <phrase id="310029">mostem Sułtanki-Walidy</phrase>, i wyjechał przez nową bramę, <phrase id="71947">Jeni-Kapussi</phrase>. Keraban puścił się w drogę, niech go Allach strzeże! 
</document>