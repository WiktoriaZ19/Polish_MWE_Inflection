<?xml version="1.0" encoding="UTF-8"?>
<document id="00102036">
Zostałem <phrase id="474560">człowiekiem roku</phrase> wg <phrase id="76578">Time</phrase> ;-) 

Niestety, tytułem tym muszę się podzielić z pozostałym miliardem użytkowników sieci. <phrase id="76587">Time</phrase> ogłosił, że w tym roku to <phrase id="470315">internauci</phrase> en masse zasługują na pozytywne wyróżnienie, a na stronie głównej <phrase id="76588">Time.com</phrase> czytamy: " Człowiekiem roku jesteś Ty ". 

Na okładce jutrzejszego wydania papierowego ponoć znajduje się lusterko. Trochę to zabieg pod publiczkę, bo akurat ludzie roku z kupna papierowego wydania spokojnie mogą zrezygnować, zaś sporo czytelników tradycyjnych na wyróżnienie tym tytułem nie zasługuje. Ale nie bądźmy drobiazgowi. Jeśli <phrase id="76579">Time</phrase> w tak ostetacyjny sposób ogłasza, że dzięki <phrase id="74818">internetowi</phrase> ludzie biorą w swoje ręce władzę, produkcję i media, to znaczy że przekroczyliśmy pewien punkt krytyczny w rozumieniu znaczenia tej trzeciej (po wynalezieniu pisma i druku) rewolucji informacyjnej. Z czego można się tylko cieszyć. 

Wszystkie okładkowe teksty na temat Wikipedii, dziennikarstwa obywatelskiego, Youtube, <phrase id="76581">Myspace</phrase>, blogów itd. itp są dostępne na stronach <phrase id="74823">Time.com</phrase> , krótka nota po polsku na <phrase id="76591">Gazeta.pl</phrase> 

Ciekawy komentarz na ten temat zamieścił u siebie Vagla . Pisze między innymi: Coś się zmienia, jednak niekoniecznie chodzi o oddanie członkom społeczności wpływu na dyskusje publiczną, na dystrybucję treści. Zmienia się tylko model kontroli nad treściami (por. Ograniczanie i kontrola dostępu oraz kanałów dystrybucji ). Ale nadal to nie końcowy użytkownik kontroluje te treści, a zmiana następuje jedynie na funkcji dystrybutora, a większość tegorocznych " ludzi roku " nadal uważana jest przez poszczególne systemy prawa za przestępców. 
</document>