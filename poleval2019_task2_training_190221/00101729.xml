<?xml version="1.0" encoding="UTF-8"?>
<document id="00101729">
W imieniu Rzeczypospolitej Polskiej 

<phrase id="465609">PREZYDENT RZECZYPOSPOLITEJ POLSKIEJ</phrase> 

podaje do powszechnej wiadomości: 

W dniu 17 września 2003 r. została podpisana w Zagrzebiu Umowa między Rządem Rzeczypospolitej Polskiej a Rządem Republiki Chorwacji o współpracy w dziedzinie zapobiegania katastrofom naturalnym i awariom technicznym oraz usuwania ich następstw, w następującym brzmieniu: 

między Rządem Rzeczypospolitej Polskiej a Rządem Republiki Chorwacji o współpracy w dziedzinie zapobiegania katastrofom naturalnym i awariom technicznym oraz usuwania ich następstw 

Rząd Rzeczypospolitej Polskiej oraz <phrase id="465613">Rząd Republiki Chorwacji</phrase>, zwane dalej " Umawiającymi się Stronami ", 

- potwierdzając zamiar rozwijania przyjaznych stosunków, 

- pamiętając o możliwości wystąpienia katastrof naturalnych i awarii technicznych, 

- będąc przekonanymi o konieczności współpracy międzynarodowej w przypadku zaistnienia tych zdarzeń i biorąc pod uwagę korzyści, jakie może przynieść Umawiającym się Stronom ta współpraca, 

Umawiające się Strony współpracują w celu zapobiegania katastrofom naturalnym i awariom technicznym oraz w prowadzeniu działań ratowniczych, jak też usuwaniu następstw takich zdarzeń, przy efektywnym wykorzystaniu swego potencjału. 

Określenia używane w niniejszej umowie mają następujące znaczenie: 

1) " <phrase id="465618">katastrofa naturalna</phrase> " oznacza zdarzenie związane z działaniem sił natury, którego skutki stwarzają poważne zagrożenie życia i zdrowia ludzi, mienia lub środowiska; 

2) " awaria techniczna " oznacza gwałtowne, nieprzewidziane uszkodzenie lub zniszczenie obiektu budowlanego, urządzenia technicznego lub systemu urządzeń technicznych, powodujące przerwę w ich używaniu lub utratę ich właściwości, które stanowi poważne zagrożenie życia i zdrowia ludzi, mienia lub środowiska: 

3) " udzielanie pomocy " oznacza wysłanie grup ratowniczych lub ekspertów w celu wykonania działań, które łagodzą lub usuwają następstwa katastrof naturalnych i awarii technicznych, a także pomoc humanitarną lub inną formę pomocy, uzgodnioną między Umawiającymi się Stronami; 
</document>