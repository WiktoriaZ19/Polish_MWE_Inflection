<?xml version="1.0" encoding="UTF-8"?>
<document id="00103633">
W pewnym zakątku świata żyło kiedyś dwoje małżonków, których miłość nie przestawała rosnąć od pierwszego dnia ich ślubu. Byli bardzo ubodzy i wiedzieli, że każdy z nich nosił w swoim sercu niezaspokojone pragnienie: on miał w swojej kieszeni <phrase id="349089">złoty zegarek</phrase>, który otrzymał od swojego ojca. Z całego serca marzył o złotym łańcuszku. Ona posiadała długie, piękne i jasne włosy, a marzyła, o <phrase id="349090">perłowym grzebieniu</phrase>, którym, niby diademem, mogłaby je ozdabiać. Z biegiem lat mężczyzna coraz bardziej marzył o grzebieniu, kobieta natomiast robiła wszystko, aby móc zdobyć dla męża złoty łańcuszek. Od długiego czasu wcale o nich nie rozmawiali, ale ich serca nie przestawały myśleć o tym ukrytym marzeniu. Rano w dziesiątą rocznice ich ślubu, małżonek spostrzegł zbliżającą się w jego stronę uśmiechniętą żonę. Jej głowa była pięknie ostrzyżona i nie posiadała już swoich lśniących i długich włosów. 

Co z nimi zrobiłaś, kochana? - zapytał pełen zdziwienia. 

Żona otworzyła swoje ręce, w których migotał złoty łańcuszek. 

Sprzedałam je, aby móc kupić złoty łańcuszek do twojego zegarka. 

Ach, kochanie, co ty zrobiłaś? - powiedział mężczyzna, otwierając dłonie, w których trzymał cudowny perłowy grzebień. 

Ja właśnie sprzedałem zegarek, aby ci móc kupić grzebień. 

I tak, wpadli sobie w objęcia, szczęśliwi z tego, że mają siebie nawzajem. 

"Połóż mnie jak pieczęć na twoim sercu, jak pieczęć na twoim ramieniu. 

Bo jak śmierć potężna jest miłość. Wody wielkie nie zdołają ugasić miłości, nie zatopią jej rzeki. Jeśliby kto oddał za miłość całe bogactwo swego domu, pogardzą nim tylko." "W życiu istnieje tylko jedno wielkie szczęście: kochać i być kochanym". 

Biblijna księga <phrase id="302633">Pieśń nad pieśniami</phrase>, to ukryta pod warstwą miłosnej poezji alegoria miłości <phrase id="309330">Boga</phrase> do człowieka. <phrase id="302631">Pieśń nad pieśniami</phrase> to księga opisująca miłość <phrase id="309413">Chrystusa</phrase> do <phrase id="302233">Kościoła</phrase>. Dlatego niezwykła ta księga pełna miłosnych uniesień, historia dwojga młodych ludzi darzących się wielkim uczuciem, czytana jest w kościołach całego świata. Dlatego i dziś rozbrzmiały tu, w naszym kościele, nieśmiertelne słowa o miłości, która jest potężna jak śmierć i o tym, że jej żar to żar ognia i że wody wielkie nie zdołają jej ugasić, ani rzeki zatopić. 

Wy dzisiaj, drodzy Nowożeńcy, wyruszacie w piękną, ale i trudną, i pełną niespodzianek i nieprzewidywalną do końca drogę „trwania w miłości". Tylko radość człowieka, który trwa w miłości może być naprawdę „pełna”. Sam <phrase id="302040">Jezus</phrase> Wam to przed chwilą powiedział. Droga ta jednakże wymaga nieustannego wysiłku. 

Drodzy nowożeńcy wysłuchajcie <phrase id="349094">Dekalogu cywilizacji miłości</phrase>, jaki <phrase id="302345">Kościół</phrase> kieruje dzisiaj specjalnie do Was: 

I - <phrase id="309408">Bóg</phrase> jest miłością: W świecie, w który jest tylu „specjalistów” od miłości, tylko <phrase id="309407">Bóg</phrase> jest prawdziwym ekspertem w tej dziedzinie. On jeden wie, co znaczy naprawdę kochać. 

II - Miłość trzeba traktować poważnie: Bóg nigdy nie zgodzi się na grzech, nigdy w nim niw pomoże, bo każdy grzech niszczy miłość. 

III - Dla miłości trzeba mieć czas: Sprawdzianem miłości jest czas. Jeśli masz czas dla <phrase id="309410">Boga</phrase>, masz czas na miłość. 

IV - Rodzina jest szkołą miłości: Najtrudniej jest kochać najbliższych: pomagać, przebaczać, okazywać szacunek i wdzięczność, czynić wobec nich wiele drobnych, ale dobrych gestów. Pamiętajcie, że Wasza miłość do rodziców zaprocentuje w miłości do współmałżonka i dzieci. 

V - Miłość daje życie: Miłość jest potężniejsza niż śmierć, bo miłość jest życiem. Mówiąc życiu TAK, sprawicie, że miłość zwycięży śmierć i stanie się wieczna. 

VI - Miłość jest wierna: Ślub to oddanie siebie drugiej osobie w całości i na zawsze. Kochać to być wiernym danemu słowu niezależnie od okoliczności. 

VII - Miłość jest bezinteresowna: Miłość to bezinteresowne dawanie dobra i umiejętność przyjmowania darów. Miłość to bezinteresowne bycie dla drugiej osoby. 

VIII - Miłość opiera się na prawdzie: Prawda sprawia, że miłość jest pełna zaufania. Kochać to mówić prawdę o sobie, mieć odwagę być sobą w spotkaniu z drugim. Kochać znaczy również poznawać całą prawdę o drugim człowieku. 

IX i X – Miłość dba o dobre myśli, pragnienia, intencje: Ten kto kocha, nie zatrzymuje się nad własnym „chcę”. tylko nad ukochaną osobą, spogląda na nią sercem pełnym uwagi troski i dobra. Nie myśli już tylko o sobie. 

Spytano parę staruszków, jak wytrzymali ze sobą 50 lat. Odpowiedzieli: "Bo widzi Pan, urodziliśmy się w czasach, kiedy jak coś się psuło, to się to naprawiało, a nie wyrzucało do kosza." Niech podsumowaniem będą słowa bł. <phrase id="302045"><phrase id="302238">Jana</phrase> Pawła II</phrase> które kieruje dzisiaj specjalnie do Was: Nie lękajcie się Miłości, która stawia człowiekowi wymagania. Te wymagania właśnie są zdolne uczynić Waszą miłość – prawdziwą miłością. Dlatego Chrystus mówi dzisiaj do Was wytrwajcie w miłości mojej. AMEN! 
</document>