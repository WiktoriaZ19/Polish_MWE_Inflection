<?xml version="1.0" encoding="UTF-8"?>
<document id="00101916">
Komunikat dla osób ubiegających się o pracę w UMP 

Nabór pracowników na wolne stanowiska pracy w <phrase id="466231">Urzędzie Miasta Poznania</phrase> jest otwarty i konkurencyjny, dotyczy wszystkich stanowisk pracy ( zarówno kierowniczych, jak i niekierowniczych), przeprowadzany jest zgodnie z ustawą z dn. 21 listopada 2008 r o pracownikach samorządowych (Dz.U. Nr 223, poz. 1458). 

Ustawa określa, że <phrase id="466232">pracownikiem samorządowym</phrase> zatrudnionym na stanowisku urzędniczym, w tym kierowniczym stanowisku urzędniczym, może być osoba, która : 1) jest <phrase id="466233">obywatelem polskim</phrase> ( osoba nie posiadająca obywatelstwa polskiego, może zostać zatrudniona na stanowisku, na którym wykonywana praca nie polega na bezpośrednim lub pośrednim udziale w wykonywaniu władzy publicznej i funkcji mających na celu ochronę generalnych interesów państwa, jeżeli posiada znajomość <phrase id="466234">języka polskiego</phrase> potwierdzoną dokumentem określonym w przepisach o <phrase id="466235">służbie cywilnej</phrase>); 2) ma pełną zdolność do czynności prawnych oraz korzysta z pełni <phrase id="466236">praw publicznych</phrase>; 3) posiada kwalifikacje zawodowe wymagane do wykonywania pracy na określonym stanowisku; 4) nie była skazana prawomocnym wyrokiem sądu za umyślne przestępstwo lub umyślne przestępstwo skarbowe; 5) cieszy się nieposzlakowaną opinią. 

Urząd Miasta Poznania (Wydział Organizacyjny) uprzejmie informuje, że oferty pracy na wszystkie wolne stanowiska w Urzędzie Miasta należy składać drogą elektroniczną. Przy ogłoszeniu znajduje się link do interaktywnego formularza, którego wypełnienie zastępuje list motywacyjny i CV. Pozostałe dokumenty określone w ogłoszeniu, np. kserokopie dyplomów, świadectw pracy i kursów, należy przedstawić podczas rozmowy kwalifikacyjnej. Dopuszcza się możliwość składania ofert w wersji papierowej w <phrase id="466238">Biurze Podawczym Urzędu</phrase>. 

Osoba wybrana spośród kandydatów biorących udział w rekrutacji, która będzie podejmować pracę na stanowisku urzędniczym po raz pierwszy - zobowiązana jest do odbycia służby przygotowawczej w czasie trwania zawartej umowy o pracę na czas określony - zakończonej egzaminem. 
</document>