<?xml version="1.0" encoding="UTF-8"?>
<document id="00101281">
<phrase id="307616">Niedziela Wielkanocna</phrase> 

Niedziela Wielkanocna (nazywana też <phrase id="307618">Wielką Niedzielą</phrase>, <phrase id="307619">Niedzielą Zmartwychwstania Pańskiego</phrase>, <phrase id="307620">I Niedzielą Wielkanocną</phrase>) – pierwszy dzień <phrase id="307624">świąt wielkanocnych</phrase>. Jest to również ostatni dzień Triduum Paschalnego, liczonego według kalendarza żydowskiego od wieczora <phrase id="307622">Wielkiego Czwartku</phrase> do wieczornych nieszporów w Niedzielę. 

<phrase id="327720">Polska</phrase> tradycja 

Do XVIII wieku msze rezurekcyjne odprawiane były o północy, potem świętowano rezurekcję rano (resurrectio łac. oznacza zmartwychwstanie). Do dnia dzisiejszego msze rezurekcyjne są odprawiane o poranku. Zapowiada ją uroczyste bicie w dzwony, głoszące, że <phrase id="308178">Chrystus</phrase> zmartwychwstał. Jednocześnie słychać kanonadę ze strzelb, petard, armatek i moździerzy, a cały ten harmider ma budzić świat do życia. 

Mszę poprzedza uroczysta procesja z Najświętszym Sakramentem. Rozpoczyna się przy znajdującym się w kościele symbolicznym <phrase id="422752">Grobie Pańskim</phrase>, przy którym ksiądz śpiewem oznajmia zmartwychwstanie <phrase id="307954">Chrystusa</phrase>. Następnie, niosąc monstrancję z Hostią kapłan prowadzi procesję dookoła kościoła, przy którym dawniej tradycyjnie usytuowany był cmentarz, aby również zmarłym ogłosić zmartwychwstanie. W procesji niesiona jest również figura <phrase id="307956">Chrystusa Zmartwychwstałego</phrase>. Na początku mszy wznoszony jest okrzyk radości Alleluja (z hebr. Chwalcie <phrase id="307955">Boga</phrase>), będący przyśpiewem w pieśniach wielkanocnych. Oznaką radości były również dawniej używane w okresie wielkanocnym pozdrowienia: <phrase id="307957">Chrystus</phrase> zmartwychwstał z odpowiedzią: Zmartwychwstał prawdziwie. 

W <phrase id="327721">polskim</phrase> zwyczaju, po porannej rezurekcji rodzina zasiada do uroczystego śniadania wielkanocnego, które rozpoczyna się składaniem życzeń i dzieleniem się święconką z koszyczka. Na stołach znajdują się jajka, wędliny, wielkanocne baby i mazurki. Stoły zdobione są bukietami z bazi i pierwszych wiosennych kwiatów. 

W niektórych regionach, np. na <phrase id="51069">Śląsku</phrase>, rodzice chowali w domu, ogrodzie koszyczki ze słodyczami, prezenty od wielkanocnego zajączka, na poszukiwanie których wyruszały dzieci. Zwyczaj ten obecnie rozpowszechnił się w formie obdarowywania się w tym dniu drobnymi upominkami, tzw. zajączkami. 

Niedziela, podobnie jak i Poniedziałek, są w <phrase id="88325">Polsce</phrase> dniami wolnymi od pracy. Tradycyjnie spędza się je w domu, w gronie rodzinnym. 
</document>