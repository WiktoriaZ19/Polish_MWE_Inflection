<?xml version="1.0" encoding="UTF-8"?>
<document id="00102340">
Niestety jest właśnie jedno ale i to na tyle poważne, że po każdym kilkugodzinnym używaniu <phrase id="284031">Firefoxa</phrase> – powracam do <phrase id="284032">Opery</phrase>. Potem przez kilka dni odpoczywam od <phrase id="284033">Firefoxa</phrase> – i gdy coraz bardziej doskwiera mi brak kilku firefoxowych gadżetów – ponownie próbuję oswajać lisa. Próbuję – choć wiem, że nie mam szans wygrać z jego koszmarnym apetytem na RAM mojego blaszaka. Ten zwierzak już na starcie pożera tyle pamięci ile <phrase id="284037">Opera</phrase> po kilkunastu godzinach używania. A po 3, 4 godzinach zjada połowę dostępnej pamięci – i bynajmniej na tym nie poprzestaje. Tak jak teraz, gdy piszę tę notatkę – Firefox działa zaledwie dwie godziny – a przeżuwa już prawie 400Mb.. Oczywiście próbowałam ograniczyć ilość włączonych wtyczek – raczej testowo – bo bez nich <phrase id="284038">Firefox</phrase> przegrywa z <phrase id="284039">Operą</phrase>. Jednak nawet po wyłączeniu wszystkich wtyczek lisi apetyt zmniejszył się niemal niezauważalnie. Jak przeczytałam – Ci, którzy <phrase id="284040">Firefoxa</phrase> tworzą twierdzą, że tak po prostu jest – i tak ma być. Używa dużo pamięci – ale dzięki temu szybciej i sprawniej działa. Nie przeczę – tyle, że także dzięki temu zadyszki dostaje mój system, gdy np. próbuję jednocześnie używać Photoshopa. A nie przepadam za regularnym używaniem programu do optymalizacji RAM. Skaczę więc radośnie pomiędzy <phrase id="284042">Firefoxem</phrase>, a Operą – i marzę o idealnej przeglądarce. Takiej z możliwościami konfiguracyjnymi Firefoxa i wykorzystywaniem RAM na poziomie <phrase id="284045">Opery</phrase>. 
</document>