<?xml version="1.0" encoding="UTF-8"?>
<document id="00101788">
Po drugie, atak na <phrase id="75114">Wałęsę</phrase> jest jawnie ahistoryczny . W powiedzeniu „wszyscy jesteśmy Bolkami” (w każdym razie: my wszyscy, którzyśmy w roku 1981 mieli więcej niż 18 lat…) jest wiele obiektywnej racji. Bez względu na ówczesne poglądy polityczne i sytuację społeczną, wszyscy byliśmy wtedy obserwowani i na tysiące sposobów „sprawdzani”. Byle głupi awans w zakładzie pracy, byle wyjazd na zagraniczne stypendium czy kontakt z cudzoziemcem oznaczał wysyłanie „zapytań” do „organów”, które wszak były niesłychanie rozbudowane; niemal każdy miał więc z nimi do czynienia, świadomie czy nie. A już ludzie, zajmujący jakiekolwiek istotne pozycje zawodowe czy należący do tzw. dzisiaj „celebrytów” – bez najmniejszej wątpliwości. Więc jestem niemal pewien, że o każdym z nas są gdzieś tam stosowne (czy raczej: niestosowne) dokumenty. Znam na przykład osobę o lata świetlne w ogóle odległą od jakiejkolwiek polityki, która w latach 70. całkowicie przypadkowo zawarła czysto towarzysko znajomość z jakimiś miłymi studentami z <phrase id="72948">Chin</phrase>; no i przez kilka lat musiała się z tych kontaktów spowiadać na <phrase id="72947">Rakowieckiej</phrase>. Pytana, mówiła prawdę; protokoły przesłuchań podpisywała. Pewno więc dziś panowie z IPN uznali by ją za TW… 

Powtarzam: świadomy – a częściej nieświadomy – kontakt z owymi „organami” miał prawie każdy z nas. Niektórzy mieli w dodatku nieszczęście podpisać jakiś protokół lub zobowiązanie do zachowania spotkania w tajemnicy; nic ponadto. I co z tego? Czy dziś mają mieć prawo do życia ci tylko, których wówczas zapudlono lub w inny sposób sekowano? 

Z punktu widzenia <phrase id="75126">macierewoczoidów</phrase> – pewno właśnie tak. Ale moim zdaniem jest to chore. 

Po trzecie – w tej rozgrywce w ogóle przecież nie chodzi o <phrase id="75118">Wałęsę</phrase>, który dziś jest już w dużej mierze obiektem muzealnym. I nie o prawdę, bowiem gdyby to o nią chodziło – sprawa byłaby podjęta już przed laty. I z pewnością nie chodzi tu o lata siedemdziesiąte, tylko co najwyżej o prezydenturę <phrase id="75112">LW</phrase>, jeszcze zaś bardziej o zdezawuowanie <phrase id="75120">Okrągłego Stołu</phrase>. W sumie, jest to wynik bardzo nieładnej osobistej zemsty <phrase id="75125"><phrase id="75121">Kaczorów</phrase> i S-ki</phrase> za doznane wówczas upokorzenia i przegraną w związku z obaleniem paranoidalnego <phrase id="473090">rządu <phrase id="75122">Olszewskiego</phrase></phrase>. Oraz chęć wbicia motłochowi w puste łby, że <phrase id="75124">Okrągły Stół</phrase> był zdradą, nie sukcesem. Bo „gdybyśmy wówczas wywieszali komuchów na latarniach, to dziś świat byłby piękny”. Czyli o konsekwentne lansowanie kompletnie przecież skompromitowanej idei <phrase id="72952">IV RP</phrase>… 
</document>