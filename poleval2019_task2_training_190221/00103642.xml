<?xml version="1.0" encoding="UTF-8"?>
<document id="00103642">
<phrase id="349151">Słowo <phrase id="302288">Boże</phrase></phrase> zaprasza nas dzisiaj do jednego z miast leżącego nad <phrase id="302141">Jordanem</phrase>. We współczesnym <phrase id="302143">Izraelu</phrase> panuje przekonanie, że <phrase id="302144">Jerycho</phrase> jest najstarszym miastem świata. Orientalne miasta były budowane według pewnych wymogów. Jednym z nich były mury miejskie. W bramach takiego miasta toczyło się często jego całe życie: zebrania, wyroki sądowe, czytano obwieszczenia. Ulice były zazwyczaj bardzo kręte i wąskie. Wyruszmy więc na kręte ulice starożytnego <phrase id="302145">Jerycha</phrase>, aby spotkać tam ślepca <phrase id="302147">Bartymeusza</phrase>. Oto dzisiejszej niedzieli stajemy się świadkami cudu tak jak niegdyś <phrase id="302146">Jerycho</phrase> było świadkiem cudownego <phrase id="349156">przywrócenia wzroku</phrase> <phrase id="302290">Bartymeusza</phrase>. 

Cudom Jezusa zawsze towarzyszy zbawcze słowo. <phrase id="302510">Jezus</phrase> nigdy nie dokonuje cudów dla nich samych lecz maja one na celu potwierdzenie prawdziwości jego nauczania, prawdziwości głoszonego słowa. Cuda Jezusa realizują praktycznie Królestwo <phrase id="302382">Boże</phrase> zapowiadane w tym zbawczym słowie, zbawczym orędziu. 

Jezus wchodzi do <phrase id="302349">Jerycha</phrase> i napotyka ślepca Bartymeusza – syna Tymeusza. Bartymeusz był, żebrakiem. Gdy ten żebrak, ślepiec dowiedział się, że <phrase id="302157">Jezus</phrase> przechodzi zawołał – <phrase id="302158">Jezusie</phrase> Synu <phrase id="302159">Dawida</phrase> ulituj się nade mną. Wielu żydom ten tytuł kojarzył się z tytułem politycznym dlatego, że Dawid był <phrase id="302453">Królem</phrase> i ten krzyk mógł oznaczać mesjasza z którym wiązano polityczne nadzieje. Tymczasem krzyk Bartymeusza – <phrase id="302516">Jezusie</phrase>, Synu Dawida ulituj się nade mną – wyraża raczej najgłębsze przekonanie, że <phrase id="302515">Jezus</phrase> może mu przyjść z pomocą. Jest to krzyk nadziei ale i zarazem rozpaczy. Rozpaczy z powodu obecnej sytuacji i nadziei na zmianę tej sytuacji. Świadkom całego zdarzenia mogłoby się wydawać, że zwrot „miej litość” jest prośbą o jałmużnę. Bartymeusz w końcu był żebrakiem. Pytanie Jezusa co chcesz, abym ci uczynił rozwiewa te wątpliwości, że chodzi o potrzebę dużo większą, nie chodzi o zwykłą jałmużnę ale o przemianę całego dotychczasowego sposobu życia. Bartymeusz daje bardzo jasną odpowiedź: „Rabbuni, tzn. ''Mój Mistrzu'', abym przejrzał" 

Cuda Jezusa mają nie tyko charakter materialny i w tym wypadku chodziło nie tylko o przywrócenie wzroku. Zwrócić należy uwagę na następstwo uzdrowienia. Kiedy Jezus dokonał uzdrowienia – mówi ewangelista – <phrase id="302302">Bartymeusz</phrase> natychmiast przejrzał i szedł za nim. W przypadku Bartymeusza dosłownie spełniły się słowa Jezusa, który mówi: kto idzie za mną nie idzie w ciemności lecz będzie miał światło życia. Mesjasz miał według żydów przynosić oświecenie i właśnie to przynosi Jezus Bartymeuszowi. Przywraca mu wzrok nie tylko ten fizyczny ale również i duchowy. Po uzdrowieniu Bartymeusz idzie za Jezusem czyli staje się Jego uczniem. 
</document>