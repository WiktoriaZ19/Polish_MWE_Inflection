<?xml version="1.0" encoding="UTF-8"?>
<document id="00103908">
Mieszkańcy <phrase id="285744">Providencji</phrase> zmieniali się w historii wyspy bardzo często. Jak podają źródła, na samym początku, czyli przed XVII wiekiem, cały archipelag zamieszkiwany był tymczasowo przez przez indian <phrase id="285743">Moskito</phrase>, pochodzących z wybrzeży <phrase id="480997">Ameryki Centralnej</phrase>. 

Około roku 1620 na archipelag <phrase id="285748">San Andrés</phrase> i <phrase id="285745">Providencia</phrase> dotarli z <phrase id="285750">Bermudów</phrase> w poszukiwaniu nowych ziem <phrase id="285751">Brytyjczycy</phrase>. Stworzyli oni plantacje produktów przeznaczonych na eksport, czyli: tytoniu, trzciny cukrowej i bawełny oraz na użytek własny: patatów, fasoli, fig, pomarańcz, juki, anansów i bananów. Społeczeństwo podzielone było wówczas na trzy grupy: 

plantatorów, 

rzemieślników 

i niewolników, którzy przywożeni byli na <phrase id="311363">karaibskie</phrase> wyspy z <phrase id="285752">Afryki</phrase>, podobnie jak w pozostałych regionach kraju. 

W tym samym czasie, na otaczającym wyspy morzu, grasować zacząli piraci <phrase id="311204">francuscy</phrase>, <phrase id="311205">angielscy</phrase> i <phrase id="311206">holenderscy</phrase>. <phrase id="311207">Angielska</phrase> kolonia atakowana przez korsarzy szybko zaczęła słabnąć, co wykorzystali Hiszpanie, atakując <phrase id="285746">Providencię</phrase> i wyrzucając z niej <phrase id="285753">Anglików</phrase>. Walki o posiadanie <phrase id="285747">Providenci</phrase> trwały między <phrase id="285756">Hiszpanami</phrase> i Anglikami od 1641 do 1677. Po tym okresie, obydwa państwa straciły zainteresowanie wyspami i archipelag pozostał niemal kompletnie opuszczony. W 1730 roku, po raz kolejny na wyspy powrócili Anglicy z niewolnikami, którzy pracowali na plantacjaach bawełny. I znowu odezwali się <phrase id="285759">Hiszpanie</phrase>, którzy mieli wyraźną chrapkę na te <phrase id="311209">karaibskie</phrase> wysepki. Jednak w roku 1834, kiedy zniesione zostało niewolnictwo, czarni mieszkańcy wyspy otrzymali na własność ziemie, na których do tej pory pracowali jako niewolnicy. Przestali wówczas uprawiać bawełnę, zastępując ją palmą kokosową i czyniąc wyspę kokosowym rajem. 

Spadkobiercy afrykańskich niewolnków zajęli się również rybołóstwem, produkcją drewna i polowaniami na żółwie, które po dziś wykorzystawane są nie tylko do przygotowywania fantastycznych dań, ale z których skorupy otrzymuje się tzw. carey, do produkcji niezwykle oryginalnej biżuterii. Ta ogromna mieszanka kulturowa stworzyła swój własny język: creole i karaibską odmianę angielskiego i zaadoptowała wiele religii, które pokojowo ze sobą współistnieją po dziś dzień: baptyści, adwentyści i katolicy. 

To jednak nie wszystko. Bowiem na <phrase id="285761">Prowidenci</phrase> zabraknąć nie mogło (a jakże) Polaka. Wracając zw spaceru po centrum miasteczka na przyczepie ciężarówki, jednym z przewożonych był sympatyczny, starszy, ciemnoskóry wyspiarz o długiej, białej brodzie. Nasze zainteresowanie wzbudziły jego jasnoniebieskie oczy, które jakoś dziwnie nie współgrały z jego wyglądem. Niebieskooki wyspiarz opowiedział nam niezwykłą historię. 
</document>