<?xml version="1.0" encoding="UTF-8"?>
<document id="00101674">
Panie Marszałku! Wysoki Sejmie! <phrase id="467132">Klub Poselski PSL</phrase> z dużą życzliwością przyjmuje senacki projekt ustawy o zmianie ustawy <phrase id="467133">Kodeks pracy</phrase> oraz ustawy o <phrase id="467134">podatku dochodowym od osób fizycznych</phrase>. Już na wstępie należy podkreślić, że w ciągu ostatnich 20 lat różne były koleje ustawowego uregulowania uprawnień pracowników w przypadku podnoszenia przez nich <phrase id="467135">kwalifikacji zawodowych</phrase>. 

Wspomnę tylko o jednym zagadnieniu, które było przedmiotem różnych interpretacji, a mianowicie co należy rozumieć przez podnoszenie kwalifikacji zawodowych. Czy pod tym pojęciem kryje się także podnoszenie wiedzy ogólnej, która ma pośredni wpływ na podnoszenie kwalifikacji zawodowych? 

Projekt zmiany Kodeksu pracy w art. 1031, definiując pojęcie podnoszenia kwalifikacji zawodowych, sprawę traktuje szerzej przyjmując, że przez podnoszenie kwalifikacji zawodowych pracownika rozumie się zdobywanie lub uzupełnianie wiedzy i umiejętności pozostających w związku z wykonywaną pracą. Rzecz jasna interpretacja zagadnienia, czy zdobywanie i uzupełnianie wiedzy i umiejętności pozostaje w związku z wykonywaną pracą, należeć będzie do pracodawcy, skoro to podnoszenie kwalifikacji ma odbywać się z jego inicjatywy lub za jego zgodą. Skoro w art. 1032 wymienia się taksatywnie sytuacje, w których pracownikowi będą przysługiwać uprawnienia do przewidzianych w projekcie ustawy świadczeń, to należy przyjąć, że chodzi tu także o podnoszenie kwalifikacji w sensie ogólnym, które pozostają w związku z podnoszeniem kwalifikacji zawodowych. Trudno byłoby przyjąć odmienne stanowisko np. wtedy, gdy pracownik podejmuje naukę w szkole średniej o profilu ogólnym i następnie przystępuje do egzaminu maturalnego. Wydaje się, że bezsporny jest fakt, iż podejmując poszerzanie wiedzy ogólnej ma ona wpływ na podnoszenie kwalifikacji zawodowych pracownika. Na gruncie obowiązujących obecnie przepisów <phrase id="467136">Sąd Najwyższy</phrase> podjął kwestię, czy zakład pracy może pracownikowi odmówić zgody na podjęcie studiów, które mają lub mogły mieć wpływ na podnoszenie kwalifikacji zawodowych, ale nie są bezpośrednio związane z zajmowanym przez pracownika stanowiskiem lub wykonywaną pracą. 

Wysoki Sejmie, zawarte w projekcie ustawy propozycje świadczeń na rzecz pracownika są słuszne i wymagają poparcia, co niniejszym czyni Klub Poselski PSL. 
</document>