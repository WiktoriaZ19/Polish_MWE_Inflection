<?xml version="1.0" encoding="UTF-8"?>
<document id="00101722">
Artykuł 1 

Odstępstwo dotyczące przetwarzania materiału kategorii 3 i <phrase id="465556">nawozu naturalnego</phrase> w zakładach wytwarzających biogaz 

1. Na mocy art. 32 ust. 1 rozporządzenia (WE) nr 1774/2002 i w drodze odstępstwa od załącznika VI rozdział II pkt A, C i D tego rozporządzenia, <phrase id="465554">Państwa Członkowskie</phrase>, zgodnie z przepisami krajowymi, w dalszym ciągu mogą udzielać użytkownikom zakładów i instalacji, najpóźniej do dnia 30 czerwca 2008 r. pojedynczych zezwoleń na zastosowanie tychże przepisów dotyczących standardów przetwarzania materiału kategorii 3 lub materiału kategorii 3 i nawozu naturalnego stosowanych w zakładach wytwarzających biogaz, jeśli przepisy krajowe: 

a) zapewniają ogólną redukcję <phrase id="465557">drobnoustrojów chorobotwórczych</phrase>; 

b) są stosowane tylko w tych zakładach i instalacjach, które stosowały owe reguły w dniu 1 listopada 2002 r.; oraz 

c) odpowiadają wymogom załącznika VI rozdział II pkt B rozporządzenia (WE) nr 1774/2002. 

2. Zakłady wytwarzające biogaz muszą być wyposażone w: 

a) urządzenia do monitorowania temperatury w czasie; 

b) urządzenia rejestrujące do ciągłego zapisywania wyników pomiarów; 

c) odpowiedni system zabezpieczający przed niedostatecznym ogrzewaniem; oraz 

d) odpowiednie urządzenia do czyszczenia i dezynfekcji pojazdów i pojemników opuszczających zakłady wytwarzające biogaz. 

3. Każdy zakład wytwarzający biogaz musi dysponować własnym laboratorium lub korzystać z usług laboratorium z zewnątrz. Laboratorium musi być zatwierdzone przez właściwy organ i wyposażone w sposób umożliwiający przeprowadzanie odpowiednich analiz. 

Artykuł 2 

<phrase id="465555">Środki kontroli</phrase> 

Właściwy organ podejmuje konieczne środki mające na celu kontrolę przestrzegania warunków wymienionych w art. 1 przez użytkowników zakładów lub instalacji. 

Artykuł 3 

Cofanie zezwoleń i usuwanie materiału, który nie spełnia warunków niniejszego rozporządzenia 

1. Wydane przez właściwy organ poszczególne zezwolenia dotyczące standardów przetwarzania materiału kategorii 3 lub materiału kategorii 3 i nawozu naturalnego stosowanych w zakładach wytwarzających biogaz są natychmiast cofane użytkownikom zakładów lub instalacji w przypadku, gdy warunki ustalone w niniejszym rozporządzeniu nie są już przestrzegane. 

2. Właściwy organ cofa wszystkie zezwolenia wydane zgodnie z art. 1 najpóźniej do dnia 30 czerwca 2008 r. 

Właściwy organ nie udziela ostatecznego zezwolenia na podstawie rozporządzenia (WE) nr 1774/2002, dopóki na podstawie inspekcji nie zostanie ustalone, że zakłady i instalacje wymienione w art. 1 spełniają wszystkie wymogi tego rozporządzenia. 
</document>