<?xml version="1.0" encoding="UTF-8"?>
<document id="00103824">
<phrase id="484287">Synteza keratynaz</phrase> i proteaz przez szczep B. polymyxa B20 była jedynie w ograniczonym stopniu uzależniona zarówno od <phrase id="484288">induktora keratynowego</phrase>, jak i <phrase id="484289">suplementów keratyny</phrase>. Najwyższą aktywność wykazały keratynazy w pożywce mineralnej z dodatkiem samych piór oraz niższą w obecności piór i ekstraktu drożdżowego lub piór i peptonu. Glukoza wraz z jonami amonowymi powodowała zdecydowanie represję syntezy keratynaz podczas wzrostu komórek w obecności keratyny piór. W tych warunkach obecne były jednak proteazy, na wysokim poziomie, porównywalnym z uzyskanym w podłożach z innymi, kompleksowymi suplementami keratyny. Jest więc możliwe, że zjawisko <phrase id="484291">represji katabolicznej</phrase> dotyczy w tym przypadku jedynie keratynaz. Mniej prawdopodobne jest, że synteza badanych hydrolaz następuje po szybkim zużyciu glukozy w pierwszej dobie hodowli, gdyż fakt ten nie zgadzałby się z ciągłym uwalnianiem kwasów do podłoża, ustającym dopiero w trzeciej dobie. Maksymalne stężenie białek rozpuszczalnych sięgało w tych warunkach jedynie 340 μg/cm3. Efektem dodatku <phrase id="484293">ekstraktu drożdżowego</phrase> był dwukrotnie wyższy poziom syntezy keratynaz w drugiej i trzeciej dobie hodowli, w porównaniu z dodatkiem peptonu. Oba te suplementy indukowały syntezę proteaz w podobnym stopniu, jednak niewiele przewyższającym poziom uzyskany w obecności glukozy. 

Istotnym faktem jest, że najwyższy poziom syntezy keratynaz miał miejsce w podłożu, w którym jedyne źródło węgla i azotu stanowiła keratyna. Maksymalna aktywność enzymów (11,1 JK) występowała w trzeciej dobie i była ona wyższa o 152% niż w hodowli z ekstraktem drożdżowym, mimo że maksimum to było opóźnione o jedną dobę. Podobne opóźnienie syntezy miało miejsce w przypadku enzymów proteolitycznych, jednak w obecności samej keratyny piór ich aktywność była niższa o 34%. Na zużywanie substratu keratynowego wskazywały także takie symptomy jak: rosnący odczyn środowiska, wysoka gęstość optyczna ale również stężenie białek rozpuszczalnych, uwalnianych z keratyny, sięgające 1,47 mg/cm3. Uwalnianie białek jest zazwyczaj skorelowane z poziomem aktywności keratynolitycznej i proteolitycznej. Na sumaryczne stężenie białka w podłożach bez keratyny mogą składać się białka enzymatyczne, białka należące do osłon komórkowych bądź macierzy pozakomórkowej, lub też pozostałości dodawanych suplementów. 

W warunkach braku keratyny również zachodziła biosynteza keratynaz i proteaz. Keratynazy były indukowane obecnością peptonu w większym stopniu (o około 2 JK) niż ekstraktu drożdżowego. W obecności glukozy w podłożu badany szczep nie produkował keratynaz. Proteazy należały do enzymów konstytutywnych, ponieważ ich obecność wykazano także w podłożu pozbawionym składników białkowych. Mimo niskiego stężenia glukozy w podłożu, limitującego wzrost komórek, poziom aktywności proteaz utrzymywał się na poziomie 5 JP. W podłożach z peptonem i ekstraktem drożdżowym poziom proteaz był wyrównany, ale jednak niższy o około 5 JP w stosunku do podłoży zawierających keratynę. 
</document>