<?xml version="1.0" encoding="UTF-8"?>
<document id="00101260">
Iskra 

Iskra - odmiana wyładowania elektrycznego w atmosferze lub innym gazie o podobnym ciśnieniu lub cieczy. <phrase id="422619">Iskra elektryczna</phrase> od <phrase id="422620">łuku elektrycznego</phrase> różni się dużym <phrase id="422617">oporem elektrycznym</phrase> <phrase id="422618">kanału przewodzącego</phrase>. 

Ze względu na własności fizyczne iskrę elektryczną można podzielić na: 

iskrę krótką 

iskrę długą 

Specyficzną odmianą iskry jest tak zwana <phrase id="422623">iskra ślizgowa</phrase>, czyli wyładowanie elektryczne po powierzchni izolatora. 

Spektakularną odmianą iskry jest piorun. 

Iskrą nazywa się również gorący, rozgrzany do czerwoności opiłek metalu lub innego materiału, powstały podczas szlifowania, piłowania bądź frezowania. Opiłki nie ulegają spalaniu, tylko emitują światło widzialne pod wpływem przekazanej im energii cieplnej podczas obróbki materiału. 

Iskry powstają również podczas spalania materiałów palnych, kiedy mikroskopijnej wielkości drobinki materii ulegają spalaniu, łacząc się z tlenem. Podczas powstawania nowych wiązań chemicznych, nadmiar energii zostaje wypromieniowany w postaci energii elektromagnetycznej. 
</document>