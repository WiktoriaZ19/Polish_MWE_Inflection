<?xml version="1.0" encoding="UTF-8"?>
<document id="00101940">
Umowa między <phrase id="80571">Rzecząpospolitą Polską</phrase> a <phrase id="78528">Królestwem Hiszpanii</phrase> o wzajemnej <phrase id="465748">ochronie informacji niejawnych</phrase>, 

podpisana w <phrase id="78529">Madrycie</phrase> dnia 18 kwietnia 2006 r. oraz w <phrase id="78530">Warszawie</phrase> dnia 24 maja 2006 r. 

W imieniu Rzeczypospolitej Polskiej 

<phrase id="310470">PREZYDENT <phrase id="80573">RZECZYPOSPOLITEJ POLSKIEJ</phrase></phrase> 

podaje do powszechnej wiadomości: 

W dniu 18 kwietnia 2006 r. w <phrase id="78536">Madrycie</phrase> oraz w dniu 24 maja 2006 r. w <phrase id="78537">Warszawie</phrase> została podpisana <phrase id="80574">Umowa między <phrase id="80575">Rzecząpospolitą Polską</phrase> a <phrase id="78533">Królestwem Hiszpanii</phrase> o wzajemnej ochronie informacji niejawnych</phrase>, w następującym brzmieniu: o wzajemnej ochronie informacji niejawnych 

<phrase id="78534">Rzeczpospolita Polska</phrase> i <phrase id="78535">Królestwo Hiszpanii</phrase>, zwane dalej " Stronami ", 

mając świadomość zmian w sytuacji politycznej na świecie i uznając ważną 

rolę swej wzajemnej współpracy dla celów stabilizacji pokoju, 

międzynarodowego bezpieczeństwa i wzajemnej poufności, będąc 

świadomymi faktu, iż dobra współpraca może wymagać wymiany 

informacji niejawnych pomiędzy Stronami, 

pragnąc stworzyć system przepisów regulujących wzajemną ochronę 

informacji niejawnych wymienianych pomiędzy Stronami, dla celów 

jakiejkolwiek przyszłej umowy o współpracy albo kontraktu niejawnego, 

uzgodniły, co następuje: 

Artykuł 1 

W rozumieniu niniejszej Umowy: 

a) " informacja niejawna " - oznacza wszelką informacją (konkretnie: wiedzą, która może być przekazana w jakiejkolwiek formie) lub materiał, wymagające ochrony przed nieuprawnionym ujawnieniem, które zostały jako takie oznaczone klauzulą tajności; 

b) " materiał niejawny " - oznacza dowolny przedmiot, wyposażenie, urządzenie lub broń, wyprodukowane lub będące w trakcie produkcji, jak również komponenty użyte do ich produkcji, zawierające informacje niejawne; 

c) " dokument niejawny " - oznacza jakąkolwiek formę utrwalenia informacji niejawnej niezależnie od jej fizycznej formy lub cech charakterystycznych; 

d) " kontrahent " - oznacza osobę fizyczną lub osobę prawną posiadającą zdolność prawną do zawierania kontraktów; 

e) " podmiot zamawiający " - oznacza podmiot, który zamierza zawrzeć kontrakt niejawny na terytorium Państwa drugiej Strony; 

f) " kontrakt niejawny " - oznacza kontrakt pomiędzy dwoma lub więcej kontrahentami, tworzący i określający wykonalne prawa i obowiązki pomiędzy nimi, który zawiera lub wiąże się z wytwarzaniem lub dostępem do informacji niejawnych; 

g) " właściwe organy bezpieczeństwa " - oznaczają organy wyznaczone przez Stronę, jako odpowiedzialne za wdrażanie i nadzorowanie niniejszej Umowy; 

h) " strona otrzymująca " - oznacza Stronę, do której informacja niejawna jest przekazywana; 

i) "strona wytwarzająca" - oznacza Stronę, która wytwarza informacje niejawne; 

j) "trzecia strona" - oznacza każdą międzynarodową organizację lub państwo, które nie jest stroną niniejszej Umowy; 

k) "poświadczenie bezpieczeństwa" - oznacza stwierdzenie przez właściwe organy bezpieczeństwa lub inny podmiot uprawniony zgodnie z prawem wewnętrznym Strony, że osoba fizyczna jest uprawniona do dostępu do informacji niejawnych; 

l) "świadectwo bezpieczeństwa przemysłowego" - oznacza stwierdzenie przez właściwe organy bezpieczeństwa lub inny podmiot uprawniony zgodnie z prawem wewnętrznym Strony, że pod względem bezpieczeństwa przedsiębiorca posiada fizyczną i organizacyjną zdolność, aby wykorzystywać i przechowywać informacje niejawne, zgodnie z prawem i regulacjami wewnętrznymi; 

m) "zasada ograniczonego dostępu" - oznacza, że dostęp do informacji niejawnych może być przyznany tylko osobom, które posiadają zweryfikowany wymóg zapoznania się lub posiadania takich informacji w celu wykonywania swych obowiązków służbowych i zawodowych. 
</document>