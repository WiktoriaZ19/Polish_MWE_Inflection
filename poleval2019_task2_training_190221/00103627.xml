<?xml version="1.0" encoding="UTF-8"?>
<document id="00103627">
Czasem pełni rolę dekoracyjną, ozdabia, ale może też wprawiać w zdumienie, oburzać, zadawać ból tym, którzy widzą w nim coś więcej niż tylko przedmiot, którym można się posłużyć w dowolny sposób. Mowa jest o krzyżu. Na krzyż patrzą ludzie młodzi i starzy, kalecy, ślepcy, trędowaci, ale także biznesmeni, lekarze, politycy i szefowie wielkich korporacji. Każdy z nich i każdy z nas patrzy na krzyż, ale każdy może dostrzegać w nim coś innego. Jedni będą widzieć w krzyżu szubienicę, narzędzie do zadawania tortur i uśmiercania ludzi. Będą widzieć w nim po prostu dwie belki skrzyżowane razem, które nic nie oznaczają. Drudzy w krzyżu widzą to, co <phrase id="301986">Izraelici</phrase> widzieli w wężu wywyższonym na pustyni. A widzieli oni nie tylko pewien symbol, ale nadzieję i miłość. Patrząc na węża wyznawali, że są grzesznikami szemrzącymi przeciwko <phrase id="309308">Bogu</phrase>, że potrzebują <phrase id="349056"><phrase id="301988">Bożego</phrase> miłosierdzia</phrase>. Te osoby, które patrzą na krzyż tak, jak patrzyli na węża <phrase id="301990">Izraelici</phrase>, chcą doświadczyć zwycięstwa i mocy krzyża. Dostrzegają oni w krzyżu znak nadziei, drogę do zbawienia. Dostrzegają <phrase id="309311">Chrystusa</phrase>, który z wysokości krzyża modlił się za swoich oprawców. <phrase id="309438">Jezus</phrase> właśnie po to zstąpił na ziemię, żył pośród nas i poniósł śmierć na krzyżu, aby okazać nam swoją miłość i dać nam zabawienie. Wyrazem takiego przekonania są krzyżyki stawiane na czole przez rodziców swoim dzieciom czy też znak krzyża świętego czyniony przed posiłkami. Ten znak ma nam uzmysłowić, że nasze myślenie ma być przeniknięte wiarą w moc krzyża oraz, że pragniemy iść tą drogą, którą zaplanował dla nas <phrase id="309310">Bóg</phrase>. Krzyż powinien być wyrazem radości. Dzisiejsze święto jest tego przejawem, gdyż zostało ustanowione z powodu radości z odnalezienia <phrase id="349055">relikwii Świętego Krzyża</phrase>. Dziś trwoży fakt, w jaki sposób my odnosimy się do tego znaku. Czynimy znak krzyża świętego szybko, byle jak, nie zastanawiając się nad jego znaczeniem, często wstydząc się go. Ile razy osoba, która odważy się przeżegnać na ulicy, styka się ze wzrokiem zdziwienia czy nawet pogardy. Zamiast krzyża wolimy nosić przy sobie amulety czy talizmany. 
</document>