<?xml version="1.0" encoding="UTF-8"?>
<document id="00102397">
1. Przygotowujemy jeden z kielichów #87003, jedno łożysko 8x16 oraz obudowę (kubek) dyferencjału #87004. 

2. Na obudowę dyferencjału zakładamy łożysko, następnie w łożysko i obudowę wsuwamy <phrase id="485126">ośkę kielicha</phrase>. 

3. Na ośkę kielicha zakładamy uszczelkę typu o-ring, tak aby schowała się w wycięciu w obudowie dyferencjału. 

4. Następnie w otwór w ośce kielicha musimy włożyć pręcik mocujący. W tym celu wsuwamy pręcik przez otwór w obudowie dyferencjału... 

5. ... a następnie w otwór w ośce kielicha. 

6. Na pręcik zakładamy jedną z dwóch dużych <phrase id="485127">zębatek stożkowych</phrase>. Następnie upewniamy sie, że kielich obraca się swobodnie, oraz że wraz z nim obraca się zębatka stożkowa. 

7. Montujemy dwie pary małych zębatek stożkowych wraz z podkładkami na ośkach. 

8. Wkładamy pierwsza parę do obudowy dyferencjały. Ośka powinna wejść w wycięcia w obudowie, a małe zębatki powinny zazębić się z dużą. Ustawiamy ośkę zębatek tak, aby była wycięciem do góry. 

9. Wkładamy drugą parę zębatek w taki sposób, aby ośki przecinały się pod kątem prostym i ich wycięcia zazębiły sie. Ostrożnie obracamy kielichem aby upewnić się, ze nadal obraca się on bez przeszkód i ze powoduje obrót zębatek stożkowych. 

10. Zakładamy dużą uszczelkę (o-ring) na obudowę dyferencjału. 

11. Zatykamy otwór w obudowie dyferencjału wkręcając w niego robaczek. Aby nie wykręcił się w czasie jazdy, warto wkręcić go na kleju do śrub. 

12. Montujemy drugi kielich #87003 i łożysko 8x16 na na pokrywie dyferencjału #87001. 

13. Zakładamy uszczelkę (o-ring) oraz pręcik mocujący. 

14. Na pręcik zakładamy ostatnią, dużą zębatkę stożkową. 

15. Zalewamy dyferencjał <phrase id="485128">olejem silikonowy</phrase>. Olej wlewamy do ¾ wysokości obudowy. Gęstość oleju dobieramy według własnych preferencji. Osoby, które nie maja na tyle doświadczenia żeby samodzielnie dobrać gęstość oleju, powinny skorzystać z gęstości zalecanych przez producenta modelu. W przypadku Hyper 7 będzie to 1000 do tylnego dyferencjału i 5000 do przedniego. 

16. Przykręcamy pokrywę do obudowy. Następnie upewniamy się, że dyferencjał pracuje gładko i bez zacięć, oraz że olej nie wycieka spod uszczelek. Jesli wszystko jest OK, budowa dyferencjału jest zakończona. 
</document>