<?xml version="1.0" encoding="UTF-8"?>
<document id="00103566">
<phrase id="298917">Hubert</phrase>, sekretarz <phrase id="300395">Landaua</phrase>, zaczął swój dzień jak każdy inny. Punktualnie o ósmej rano siedział przy swoim pulpicie w pokojach administracji i przypominał sobie przygotowany wcześniej rozkład dnia. Najwięcej niepokoju przysparzał mu punkt trzeci: wizyta człowieka od <phrase id="349167">lorda <phrase id="300396">Bartela</phrase></phrase> - bogacza z <phrase id="298978">Laerdmor</phrase>. <phrase id="349168">Lukas <phrase id="299336">Landau</phrase></phrase> uznał za właściwe połączyć z nim siły w pewnym zakresie. Dlatego Hubert dzisiaj właśnie, za kilka godzin miał oprowadzić wysłannika od <phrase id="300856">Bartela</phrase>. I czuł zdenerwowanie. Z zamyślenia wyrwało go pukanie do drzwi. Do gabinetu wszedł Ejlo - jego asystent. 

- Pan <phrase id="300857">Sajev</phrase>, od <phrase id="300858">Bartela</phrase>, oczekuje. 

- Co?! - Hubert zerwał się na równe nogi. - Dlaczego tak szybko?! Miał być za kilka godzin! 

- Ale już tu jest. Mówi, że podróż przebiegła nadzwyczajnie sprawnie i udało się dotrzeć szybciej. Dużo szybciej. 

- Powiedz mu, że już idę. I wołaj Truna! Ma natychmiast stawić się z kluczami pod halą konstruktów! 

Sajev nie wyglądał szczególnie dostojnie. Ubrany był bogato, ale swobodnie. Spod ciemnych brwi zerkały bystre oczy, na pewno nie wyniosłe. Stał już razem z <phrase id="300859">Hubertem</phrase> pod gigantycznymi wrotami hali konstruktów. Sekretarz Landaua nie krył już nawet zdenerwowania: 

- Jeszcze tylko chwila. Na pewno zaraz się zjawi. 

- W końcu przybyłem wcześniej niż się umawialiśmy. To naturalne, że muszę chwilę zaczekać - powiedział spokojnie <phrase id="300354">Sajev</phrase>. 

- O, już idzie! Trun, chociaż raz mógłbyś zrobić coś na czas! 

- Jak na czas? Jakbym był na czas, to byście tu do południa stali - rzucił kold nie patrząc ani na <phrase id="300683">Sajeva</phrase>, ani na <phrase id="300684">Huberta</phrase>. Przepchnął się między nimi i zaczął majstrować przy furcie ogromnych wrót, prowadzących do największego magazynu <phrase id="300864">Landaua</phrase>. 

- Zara, ta, to na pewno ten - mamrotał pod nosem, starając się dobrać właściwy klucz z dość pokaźnego pęku. Twarz Huberta zaczynała pąsowieć, Sajev obserwował scenę rozbawiony. 

- Panie sekretarzu, może opowie mi pan o tym co tutaj na dziedzińcu widzimy, a w tym czasie pan <phrase id="300398">Trun</phrase> upora się z furtą. 

Hubert spojrzał na gościa, zastanawiając się, czy drwi, czy pyta na poważnie. Wszystko wskazywało na pełną powagę. 

- Oczywiście panie Sajev. Zauważył pan na pewno, jak dużą wagę do bezpieczeństwa majątku swojego i jego partnerów przykłada pan <phrase id="300866">Landau</phrase>. 

- Tak, najeżona stalowymi kolcami i naładowana magią brama, przez którą tu wjechałem rzeczywiście robi wrażenie. 
</document>