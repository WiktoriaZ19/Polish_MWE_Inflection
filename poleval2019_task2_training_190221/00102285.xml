<?xml version="1.0" encoding="UTF-8"?>
<document id="00102285">
All your content are belong to us 

Konkursy w stylu " wymyśl nam hasło reklamowe, logo i strategię biznesową na trzy lata - możesz wygrać czapkę z daszkiem " nie są niczym nowym, ale internet pozwala na więcej. Można na przykład zrobić aplikację do obróbki zdjęć, która przejmuje prawa autorskie, jeśli zdjęcia będzie się przy jej pomocy udostępniać. Można też zrobić zawody remikserskie, w których zwycięzca nie dostanie nic, a organizator wręcz przeciwnie. <phrase id="283611">Adobe</phrase> udostępnił niedawno program <phrase id="473877">Photoshop Express</phrase> , apetycznie wyglądającą odpowiedź na <phrase id="283613">Picasę</phrase> i zapewne na jakieś makowskie wynalazki . Co to jednak byłaby za aplikacja internetowa, gdyby nie dawała możliwości przechowywania zdjęć i chwalenia się nimi publicznie? Zdaje się jednak, że w <phrase id="283614">Adobe</phrase> opacznie zrozumiano metaforę kotła - wszystko co znajdzie się w kotle, staje się własnością właściciela chochli. Adobe automatycznie udziela sobie licencji na wszystkie zdjęcia udostępniane publicznie w ramach internetowego <phrase id="283618">Photoshopa</phrase> i może z nimi robić cokolwiek (dla porównania - w ramach <phrase id="283617">Picasy</phrase> <phrase id="283616">Google</phrase> daje sobie prawo wyświetlać zdjęcia dodane przez użytkownika oraz korzystać z nich w celu promowania swoich serwisów). Takie warunki nie spodobały się jednak potencjalnym użytkownikom i od kilku dni sztab prawników <phrase id="283619">Adobe</phrase> pracuje nad ich zmianą. Tymczasowo aplikacja działa, ludzie z niej pewnie korzystają, a Adobe udziela sobie licencji. Radiohead, po sukcesie marketingowym płyty <phrase id="306791">In Rainbows</phrase> dostępnej przez chwilę w internecie, postanowił bardziej twórczo wykorzystać Nowe Wspaniałe Sposoby Dystrybucji (czytaj: <phrase id="283623">iTunes</phrase>). Ogłosił konkurs na remiks piosenki <phrase id="306794">Nude</phrase>, w <phrase id="283625">iTunes</phrase> można kupić odpowiedni zestaw ścieżek. Korzystanie z <phrase id="283626">iTunes</phrase> jako pośrednika zawęża oczywiście potencjalny krąg uczestników do krajów, które Apple uznał za wystarczająco rozwinięte lub innymi słowy, za kraje, w których wystarczająco wiele osób może pozwolić sobie na <phrase id="283628">iPoda</phrase>. A skoro już im tak dobrze, to po co dawać im jeszcze prawa do remiksów, które sami sobie na swoich makach zremiksują? Nie dość, że <phrase id="283629">Radiohead</phrase> i wytwórnia przejmą wszystkie prawa majątkowe, zostaną podpisani jako jedyni autorzy utworu. Król jest nagi. 
</document>