<?xml version="1.0" encoding="UTF-8"?>
<document id="00101852">
Gdybym chciał, żeby moja córka wyrosła na geeka, czytałbym jej do snu <phrase id="76084"><phrase id="76088">Cory’ego</phrase> <phrase id="73552">Doctorowa</phrase></phrase>. Ten niecały tydzień temu opublikował w <phrase id="76085">Information Week</phrase> nie jeden, ale dwa świetne felietony - jeden o DRM na przykładzie <phrase id="311156">amerykańskiej</phrase> <phrase id="468443">Broadcast Flag</phrase> , a drugi o amerykańskim przemyśle rozrywkowym . I co gorsza wplata w techno-polityczną eseistykę zwroty całkiem poetyckie (których uroku nie oddaje w pełni robione na komputerowym kolanie tłumaczenie). 

“Nikt nie wie tak naprawdę, czym jest ‘<phrase id="468444">Ekonomia Informacyjna</phrase>’. Ale we wczesnych latach 90ych widzieliśmy, że nadchodzi . <phrase id="76089">Ameryka</phrase> zaangażowała więc futurystów futurologów - swój najbardziej zawodny zasób strategiczny - by rozszyfrowali, czym jest ‘ekonomia informacyjna’ i wymyslili, jak zapewnić, by <phrase id="76086">Ameryka</phrase> kontrolowała ‘nową ekonomię’. 

Tworzymy przyszłość tak samo jak przeszłość. Splatamy razem wspomnienia na żądanie, wypełniając puste miejsca elementami teraźniejszości, które w znacznym nadmiarze znajdują się wszędzie dookoła”. 

Tak to jest, jak się bloguje w biegu - dopiero teraz doczytałem do - jak się zdaje - gwoździa, grande finale : 

“Futuryści mylili się srodze. ‘Ekonomia informacyjna’ nie może się opierać na sprzedaży informacji. Dzięki technologiom informacyjnym kopiowanie informacji jest coraz prostsze. Im więcej takich technologii posiadasz, tym mniej będziesz miał kontroli nad bitami wysyłanymi w świat. Nigdy, ale to NIGDY nie będzie już trudniej kopiować informację. 
</document>