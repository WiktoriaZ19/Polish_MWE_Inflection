<?xml version="1.0" encoding="UTF-8"?>
<document id="00100636">
6. Wy! którzy wierzycie w <phrase id="309886">Boga</phrase> i dzień sądu, macie w tem dostateczny przykład ich pobożności (<phrase id="309888">Abrahama</phrase> i jego rodziny). Chociaż bezbożny odmawia Wszechmocnemu należnego hołdu. <phrase id="309890">Bóg</phrase> jednak może obejść się bez czci, bo On jest bogaty i otoczony chwałą wiernych. 

7. Może być iż kiedyś <phrase id="309891">Bóg</phrase> przywróci zgodę między wami i waszymi nieprzyjaciółmi; bo On jest Wszechmogący, litościwy i miłosierny. 

8. Bóg nie zabrania wam być dobroczynnymi i sprawiedliwymi dla tych, którzy przeciw wam nie walczyli, i nie wyganiali was z waszych siedzib, bo On kocha sprawiedliwie postępujących. 

9. Lecz zakazuje wam wszelkich związków z tymi, którzy wygnali was z waszych domów z bronią w ręku, którzy chcieli zburzyć waszą wiarę. Zabronione wam są także związki z tymi, którzy im pomoc dawali; okazywać im dobroczynność jest to zachęcać ich złe dążności. 

10. Wierni! gdy niewiasty wierne przybędą do was szukając między wami przytułku, doświadczcie onych próbą czy rzeczywiście wyznają Islam; nie wydawajcie ich niewiernym małżonkom. Niebo zabrania podobnych związków, a obowiązani jesteście oddać posag który im mężowie ich przeznaczyli. Wolno wam żenić się z niemi, byleście ich przyzwoicie wyposażali. Niewiasty niewiernej trzymać wam nie wolno, lecz macie prawo domagać się od niej tego coście jej dali podług umowy; bo i niewierni będą od was żądać to co im dali przed odejściem do was. Prawo to jest powszechne, dane z nieba; <phrase id="309894">Bóg</phrase> daje te przykazania, bo On jest wszystko widzący i mądry. 

11. Jeżeli którakolwiek z żon waszych, uciecze do bałwochwalców: daj mężowi taką część z zabranych łupów wojennych jaką on dał swej żonie. Bójcie się <phrase id="309895">Pana</phrase> którego świętą wiarę wyznajecie. 

12. Proroku! jeżeli niewiasty wierne przyjdą do ciebie prosić przytułku, i przyrzekną pod przysięgą, iż będą unikały bałwochwalstwa, że nie będą łaknęły cudzego dobra, a strzegły się cudzołoztwa, że nie będą zabijały swych dzieci, i że we wszelkiej sprawiedliwości będą ci posłuszne, przyjmij je do swej wiary, i proś za niemi <phrase id="309896">Boga</phrase>, On jest litościwy i miłosierny. 

13. Wierni! nie miejcie żadnych związków z tymi, na których spadł <phrase id="420488">gniew Boski</phrase>; oni rozpaczają o życiu przyszłem, tak jak rozpaczali niewierni, którzy są już w grobie. 
</document>