<?xml version="1.0" encoding="UTF-8"?>
<document id="00103554">
Dr Ollock 

Jakie to ma znaczenie? Chory jest chory. 

Jenny 

Prawda. A ten asystent, który dzwonił do ciebie? 

Dr Ollock 

Mówię-kolega z roku. Właściwie na studiach nie znaliśmy się. 

Dopiero w armii - stare dzieje. 

Uwierzysz, że wystarczy wbić kogoś w mundur, dać mu broń, żeby zrobić z niego zupełnie innego człowieka. 

Niektórym tak już zostało. 

Jenny 

Okoliczności. 

Dr Ollock 

Gadanie. Poprawia biały fartuch, jak mundur. 

Słychać hałas za drzwiami wejściowymi. 

Chyba są wreszcie. 

Idą razem do drzwi wejściowych. Wychodzą za drzwi, słychać rozmowę. 

Tędy, panowie, na dwójkę. 

Do Jenny odchodzi Pani Anna z filiżanką i spodeczkiem 

Za późno chyba na kawę, pani Anno, nie teraz. 

Pani Anna daje znać, że nie chodzi o kawę. 

Dr Ollock 

Do lekarza, stojącego za drzwiami: 

Wejdziesz na chwilę? 

Rozumiem, czekam na telefon od ciebie. 

Dwóch sanitariuszy wwozi chorego na salę. 

Jenny 

Pokazując na chorego: 

Bez kontaktu? 

Dr Ollock 

Zza drzwi: 

Śpi. Po lekach. 

Wchodzi z dokumentacją chorego. 

Ostrożnie, panowie, delikatnie, proszę. 

Sanitariusze przekładają chorego na łóżko. Wychodzą. 

Jak worek ziemniaków, niech was szlag ! 

Jenny 

Boże, jaki on wychudzony. 

Dr Ollock 

Zawsze taki był. 

Chudy patyk. 

Bada chorego- przykłada stetoskop, patrzy w oczy, bierze w dłoń fałd skóry, sprawdzając nawodnienie. Bada brzuch. 

Pytające spojrzenie Jenny 

No, może nie aż tak, ale chudy. 

Bierze w rękę dłoń chorego 

I te palce, żółte od papierosów. 

Podłączają choremu pulsoksymetr i wąsy z tlenem. Maszyna „pika” miarowo, nie za głośno. 

Mamy chwilę, chodź Jenny, poczytamy papiery. 

Wskazuje na teczkę z dokumentacją chorego. 

Zanim leki przestaną działać. 

Jenny ogląda wkłucie dożylne założone na przedramieniu chorego. 

Jenny 

Nada się. 

Idą do punktu pielęgniarskiego. Po drodze przeglądają dokumentację. 

Jenny pokazuje na drzwi: 

Kolega z wojska nie chciał wejść? 

Stuka palcem w papiery profesora Bertha. 

Razem pracowaliście u niego, prawda? 

Siadają w punkcie pielęgniarskim. Ollock czyta papiery, 

Pani Anna zagląda przez drzwi, prosi Jenny na zewnątrz. 

Pani Anna 

Daje Jenny filiżankę ze spodeczkiem 

To dla siostry. 

Jenny 

Ładna. Nie trzeba. 

Proszę ją zabrać, nie trzeba 

Pani Anna zabiera filiżankę , odwraca się, w rękach Jenny zostaje spodeczek. 

Jeszcze to. Pani Anno! 

Pani Anna kręci przecząco głową, po kilku krokach odwraca się. 

Pani Anna 

To dla mnie bardzo ważne. Proszę to zrobić , gdy umrę. Bardzo proszę. 

Pokazuje wywoływanie duchów przy pomocy spodeczka. 

Ściemnienie. 
</document>