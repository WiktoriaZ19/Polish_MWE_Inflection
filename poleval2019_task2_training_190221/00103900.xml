<?xml version="1.0" encoding="UTF-8"?>
<document id="00103900">
Widząc doskonałe <phrase id="474038">warunki klimatyczne</phrase>, hodowcy bydła przekształcili się w plantatorów kwiatów, stawiając <phrase id="285507">Kolumbię</phrase> na pierwszym miejscu na świecie w eksporcie goździków i na drugim miejscu, po <phrase id="285508">Holandii</phrase>, w produkcji róż. <phrase id="474044"><phrase id="327347">Kolumbijski</phrase> sektor kwiatowy</phrase> zatrudnia aktualnie około 160.000 osób, z czego 65 % stanowią kobiety o średniej wieku: 32 lat. 

Spora większość to kobiety bardzo ubogie, mieszkające w zapomnianych dzielnicach, nie mające żadnych oszczędności, często chore ze wzglądu na stały kontakt z nawozami sztucznymi i chemikaliami, cierpiące na bóle głowy, skrzywienia krągosłupa i problemy ze stawami, będące wynikiem pozycji w czasie wielogodzinnej pracy na plantacjach i przy klasyfikacji kwiatów. Kobiety te, to najczęściej samotne matki lub rozwódki utrzymujące swoje wielodzietne rodziny, nierzadko złożone z trzech pokoleń, dla których jedynym źródłem utrzymania jest ich wynagrodzenie. 

Od momentu posadzenia, kwiaty rosną w doskonale przygotowanych warunkach. O konkretnej godzinie określonego dnia róże zostają ścięte i przeniesione przez silne ramiona do pojemników wypełnionych wodą. Następnie, w dużej i bardzo wilgotnej sali, określanej jako „miejsce selekcji”, dziesiątki kobiet sprawdzają, czy kwiaty nie posiadają insektów lub jakichkolwiek chorób. Później, obcinają łodygi do określonej długości, oczyszczają je z kolców i liści w dolnej części, klasyfikują łodygę po łodydze, liczą kwiaty i owijają je w specjalną folię, aby następnie przenieść je do kartonowych pudeł, w których zawiezione zostaną w chłodniach ciężarówek, w temperaturze poniżej 10 stopni Celsjusza, do specjalnych komór na lotnisku. 

Dziennie przez ręce tych pracujących kobiet, które prawie nigdy się nie uśmiechają, przechodzi około 100.000 sztuk kwiatów. 

Praca na plantacjach kwiatów przebiega w warunkach bardzo trudnych: w zimnie, wilgoci, braku światła. To również praca niezwykle monotonna polegająca na chwyceniu łodygi, obcięciu kolców i liści, policzeniu kwiatów i zapakowaniu ich w kartony, które następnego dnia wyruszą w podróż do odległego kraju: <phrase id="285509">Stanów Zjednoczonych</phrase>, <phrase id="285510">Holandii</phrase>, <phrase id="285511">Japonii</phrase>... Kwiaty wyjadą, a kobiety z plantacji pozostaną tutaj, na bogotańskiej sawannie, marząc o lepszym świecie, być może ładniejszym, mniej zimnym, ale na pewno nie pachnącym różami. 
</document>