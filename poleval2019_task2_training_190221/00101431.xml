<?xml version="1.0" encoding="UTF-8"?>
<document id="00101431">
Jest to <phrase id="426184">korona otwarta</phrase> (nie ma kabłąków zwieńczonych krzyżem) wykonana jest ze stopu srebra i złota. Jej średnica wynosi 12,5 cm. Składa się z czterech segmentów, każdy z nich wieńczy trójliść w formie stylizowanej <phrase id="426185">lilii heraldycznej</phrase>. Zewnętrzna powierzchnia jest pokryta filigranem i bogato kameryzowana, dolną i górną krawędź korony opasają sznury drobnych pereł. Większość drogich kamieni jest oszlifowana i osadzona na kaboszonach, niektóre z nich pokrywa na zewnątrz filigran. Wśród klejnotów wyróżnia się pochodząca z czasów <phrase id="311052">rzymskich</phrase> gemma wykonana z almandynu. Na jej powierzchni widoczny jest stylizowany relief przedstawiający głowę <phrase id="308790">Meduzy</phrase>. 

<phrase id="426191">Koronacja <phrase id="56878"><phrase id="56879">Ottona</phrase> III</phrase></phrase> miała miejsce w 983 w kaplicy pałacowej w <phrase id="56888">Akwizgranie</phrase>. Władca miał zaledwie trzy lata kiedy otrzymał tę godność. Następnie insygnium przekazano do żeńskiego opactwa w Essen, którego mniszki utrzymywały silne relacje z <phrase id="56890">Ludolfingami</phrase>. Opatka Matylda była wnuczką <phrase id="56885"><phrase id="56880">Ottona</phrase> I <phrase id="56887">Wielkiego</phrase></phrase>. Sam Otton III w Święto Ofiarowania Pańskiego w 993 roku odwiedził opactwo. Pomimo braku źródeł prawdopodobnym jest, iż sam cesarz <phrase id="56892">Otton III</phrase> był darczyńcą korony. Ponadto zgodnie już ze źródłami przekazał opactwu zachowany do dziś miecz ceremonialny wykonany ze stali damasceńskiej. 

Funkcja tego insygnium nie tylko wiązana jest z polityczną koronacją młodego króla <phrase id="56893"><phrase id="56894">Ottona</phrase> III</phrase>, lecz także wykorzystywana jest od średniowiecza do celów kultowych. W <phrase id="426194">święto <phrase id="309576">Matki Bożej Gromnicznej</phrase></phrase> (2 lutego) ma miejsce uroczysta ceremonia koronacji figury <phrase id="56897">Złotej <phrase id="67612">Madonny</phrase></phrase>, która de facto również znajduje się w opactwie w <phrase id="56899">Essen</phrase>. 

Herb miasta <phrase id="56900">Essen</phrase> 

Przypuszczalnie insygnium zostało wykorzystane w herbie miasta Essen, składającym się z dwóch tarcz w ukłonie heraldycznym. Prawa (heraldycznie) tarcza przedstawia na złotym tle czarnego, dwugłowego orła cesarskiego o czerwonych szponach i dziobie, z koroną. W lewej tarczy na błękitnym tle znajduje się złoty miecz w układzie z lewa w skos. Obie tarcze w górnej części się stykają, a wieńczy je klejnot – otwarta korona zwieńczona heraldycznymi liliami. 
</document>