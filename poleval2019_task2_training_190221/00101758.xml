<?xml version="1.0" encoding="UTF-8"?>
<document id="00101758">
W <phrase id="306731">dzień matki</phrase> <phrase id="472872"><phrase id="310435">program trzeci</phrase> <phrase id="72270"><phrase id="327631">polskiego</phrase> radia</phrase></phrase> zapowiedział - przygotowany specjalnie na tę okazję (sic!) - reportaż o zagrożeniach czyhających na młodzież w dzisiejszych czasach. Redaktor jednym tchem wymienił " alkohol, narkotyki i <phrase id="71125">internet</phrase> ". 

Reportaż jakoś mi umknął, została w głowie zapowiedź, która wraca przy okazji rządowych planów rozdawania laptopów gimnazjalistom. 

Rządowe plany też nie są szczególnie nowe, przypomniały mi się w związku z <phrase id="72264">Rybczyńskim</phrase> (wkrótce), a wczoraj nawet trafił się w <phrase id="72272">Wyborczej</phrase> artykuł na ten temat, w którym dziennikarz zaczyna od odkrywczego pytania, dlaczego <phrase id="71126">Intelowi</phrase> zależy na sprzedaży większej liczby komputerów, a pani z <phrase id="71127">Intela</phrase> opowiada ciekawe anegdoty o podobnych programach w innych krajach (mimo pierwszego pytania warto przeczytać). Na dodatek w ostatniej swojej wypowiedzi wypowiada kluczową kwestię " a co potem?" Pomijając chwilowo kwestię tego, co znajdzie się w rozdawanych komputerach, zastanawiam się, w jaki sposób te laptopy będą łączyć się z <phrase id="72273">internetem</phrase>. 

Rozumiem, że zasypywanie cyfrowych podziałów wymaga dofinansowania <phrase id="72274">Intela</phrase>/ <phrase id="71334">AMD</phrase> i <phrase id="71335">Microsoftu</phrase> (który bez mrugnięcia może wyposażyć każdą ilość komputerów dla uczniów w oprogramowanie za symboliczną opłatą), ale czyżby również ostatecznie państwo miałoby sfinansować infrastrukturę 3G dla firm telekomunikacyjnych? 

Czy może poza miastami gimnazjaliści mieliby zadowolić się dostępem przez <phrase id="72276">GPRS</phrase>/<phrase id="72277">EDGE</phrase>? To może równie dobrze od razu rozdać im Playstation? W ramach programu pojawiają się hasła o " doprowadzaniu szerokopasmowego internetu ", czy to zapowiedź światłowodów traktowanych na równi z kanalizacją? Nawet jeżeli zapomnieć o <phrase id="327632">polskich</phrase> realiach i uznać, że do każdej gminnej szkoły dociągnięty zostanie światłowód, co z ostatnią milą? Czy szkoła ma stać się podstawą dla gminnej sieci WiFi? Czy za darmo będą mogli z niej korzystać jedynie gimnazjaliści w swoich laptopach? 

Można sięgnąć do utopijnych wizji wszechobecnych sieci bezprzewodowych Benklera , który liczy na to, że domyślnym ustawieniem ruterów pozostaną sieci otwarte, bez żadnych wepów i wapów, dzięki czemu każdy zawsze i wszędzie będzie mógł skorzystać z zasięgu. 

<phrase id="72281">Benkler</phrase> starannie omija problem gapowicza - w przypadku rządowego programu ominięcie problemu można wymusić rozdając oprócz laptopów bezprzewodowe rutery, w których żadnych zabezpieczeń nie można włączyć (o matko!). A może pójść jeszcze dalej i zaplanować rzeczywiście nowatorskie oprogramowanie i odpowiednie urządzenia w laptopach, które odtwarzałyby windowsowego buga, słynne " <phrase id="72267">Free Public <phrase id="72282">WiFi</phrase></phrase> ". Szkoła byłaby źródłem pierwszego sygnału, który rozprzestrzeniałby się dzięki laptopom działającym w trybie ad hoc (czy też " komputer-komputer "). 
</document>