<?xml version="1.0" encoding="UTF-8"?>
<document id="00103568">
<phrase id="301076">Trun</phrase> pojawił się na wezwanie. Przekręcił w zamku klucz, który nosił na piersi i przesunął dźwignię sterującą grodzią. 

- Wchodzić człowieki, ale nic, ale to nic nie ruszać. Konstrukty to za poważna sprawa dla waszych miękkich łap - wycedził przez zęby, przyglądając się nieufnie <phrase id="300886">Sajevowi</phrase>. 

- Spokojnie panie <phrase id="299070">Trun</phrase>. Niczego nie będę ruszał. Jestem pełen podziwu dla koldzich umiejętności w zakresie pracy z takim cudem automatyki i magii. 

Trun chrząknął, nie wiedząc czy dziękować, czy kopnąć pana <phrase id="300888">Sajeva</phrase> w tyłek. Przezornie zmilczał i stanął przy pulpicie sterującym urządzeniami serwisującymi. Sajev przestał zwracać uwagę na kolda i przeniósł wzrok na środek hali. Z jego płuc mimo woli dobyło się pełne podziwu westchnienie. Centralną część hali zajmowała skomplikowana mechaniczna konstrukcja, która podtrzymywała delikatnie uszkodzony konstrukt. Wszystkie jego członki były rozpostarte, a pomiędzy nimi, w postaci łagodnych smug błękitnego światła, przepływała magiczna energia. Teraz dopiero <phrase id="301085">Sajev</phrase> miał okazję podziwiać prawdziwe rozmiary konstruktu. 

- Co jest z nim nie tak? - zapytał Huberta. 

- Nic ci do tego - warknął <phrase id="301088">Trun</phrase>. - <phrase id="301055">Hubert</phrase>, zawrzyj ryło i ani słowa. 

- Trun! Won mi stąd! Czekaj na zewnątrz, aż cię zawołam! Chyba nie chcesz, żeby odsunięto cię od maszyn, a pan <phrase id="301092">Landau</phrase> tak właśnie zrobi, jak opowiem mu o twoim chamstwie. 

Kold zachował dla siebie co pomyślał o matce <phrase id="301095">Huberta</phrase> i wściekły wyniósł się z hali. 

- Przepraszam za ten incydent. 

- Nic się nie stało. Z koldami zawsze tak samo - uspokoił go Sajev. 

- Wracając do pytania - kontynuował <phrase id="300693">Hubert</phrase> - ów konstrukt uszkodził sobie ramię w wyniku konfliktu zaklęć logicznych, więc naprawa przebiega dwuetapowo. Najpierw wymieniamy magię sterującą, sterowniki logiczne, a dopiero później mechaniczne uszkodzenia elementów. W ten sposób mamy pewność, że podczas testów konstrukt nie uszkodzi się ponownie. 

- Bardzo mądrze - pokiwał głową Sajev. - Bardzo mądrze. 

Trun, wściekły, że musiał zostawić konstrukty z tym śliskim Sajevem i głupim sekretarzem, wyszedł na światło poranka. Zobaczył jak w stronę magazynu idzie pan Landau we własnej osobie w towarzystwie bogato ubranego spaślaka. 

- Trun! Podejdź tu szybko! - zawołał Landau. Przeprosił gestem tłustego gościa i wziął kolda na stronę. 

- Gdzie jest Hubert? Miał oprowadzić wysłannika lorda <phrase id="301131">Bartela</phrase> - Sajeva - po hangarach, a tymczasem nigdzie nie mogę go znaleźć! 

- Sekretarz właśnie oprowadza... Kim jest ten gruby człowiek panie Landau? 

- To właśnie Sajev. Od Bartela. Trun? 

Kold spąsowiał, a jego wielkie pięści mimowolnie się zacisnęły. 

Skurwysyn, skuuurwysyn! Panie Landau - Hubert właśnie oprowadza Sajeva, fałszywego <phrase id="301112">Sajeva</phrase>. Są w hali serwisowej - wyrzucił z siebie Trun na wydechu. W tym momencie ze znajdującej się pod ziemią hali serwisowej rozległ się potworny huk. Landau zbladł, prawdziwy Sajev skulił się przerażony, a <phrase id="300701">Trun</phrase> był już w połowie drogi do hali konstruktów. 
</document>