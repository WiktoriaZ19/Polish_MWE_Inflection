<?xml version="1.0" encoding="UTF-8"?>
<document id="00101484">
Środek probacyjny 

<phrase id="427836">Środek probacyjny</phrase> – instytucja <phrase id="427837">prawa karnego materialnego</phrase> i wykonawczego realizująca wychowawcze i szczególnoprewencyjne cele reakcji prawnokarnej sprawcy przestępstwa. 

Środek probacyjny służy resocjalizacji uznanego za winnego zarzucanego mu <phrase id="427839">czynu zabronionego</phrase>, zazwyczaj stosowany wobec osób zagrożonych lub skazanych na <phrase id="427840">karę pozbawienia wolności</phrase>. W tym wypadku instytucja daje szansę sprawcy na poprawę w warunkach wolnościowych, bez wykonywania kary w całości lub części albo uniknięcie kary w przypadku pozytywnego przebiegu próby przy warunkowym umorzeniu postępowania karnego. 

Ogólnym warunkiem jego zastosowania wobec sprawcy jest pozytywna prognoza kryminologiczna przejawiająca się w założeniu, że dotychczasowa postawa skazanego oraz jego zachowanie po popełnieniu przestępstwa dają duże prawdopodobieństwo przestrzegania przez niego porządku prawnego w przyszłości. Środek probacyjny stosowany jest przez okres próby, podczas którego zachowanie skazanego sprzeczne z nałożonymi na niego obowiązkami może skutkować wykonaniem orzeczonej wobec niego kary albo podjęciem warunkowo umorzonego postępowania. 

W polskim prawie karnym wyróżnia się następujące postaci środków probacyjnych: 

warunkowe zawieszenie wykonania kary 

warunkowe przedterminowe zwolnienie 

warunkowe umorzenie postępowania 

warunkowe zwolnienie z odbycia reszty kary pozbawienia wolności 

przedterminowe zwolnienie z odbywania części kary ograniczenia wolności 

uznanie środka karnego za wykonany 

uznanie zakazu za wykonany. 
</document>