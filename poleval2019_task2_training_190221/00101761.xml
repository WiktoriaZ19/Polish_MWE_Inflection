<?xml version="1.0" encoding="UTF-8"?>
<document id="00101761">
W okolicy obowiązkowo jest <phrase id="472897">grób <phrase id="72285">Hamleta</phrase></phrase>, wiatraki, a domy kryte są strzechą lub azbestem. Każdy nosi ze sobą termos, z prohibicją ma on jednak niewiele wspólnego, w środku jest kawa, bez której przeciętny <phrase id="310436">Duńczyk</phrase> nie przetrwałby nawet godziny. 

Kawa jest smolista, raczej przyzwoita i jak na <phrase id="470450">polskie</phrase> standardy raczej mocna, chociaż fani espresso mogą poczuć się obrażeni takim stwierdzeniem. Kawę podaje się przy każdej okazji, również w porze na kawę (o 15), do kawy są wówczas bułki z serem żółtym i marmoladą, ewentualnie ciasto. Mleka do kawy się nie dolewa, w końcu jest w serze. Ser to tylko jeden element deja vu, które napadło mnie w <phrase id="71130">Danii</phrase>, gdzie zacząłem czytać nazwy zgodnie z wymową holenderską. Kawa zresztą też podobna, wioski też jak z <phrase id="72287">Might and Magic</phrase> , szosy pełne opli <phrase id="72288">astra</phrase> i fordów <phrase id="72289">focusów</phrase>, nawet ziołowa wódka taka sama. I oczywiście ser z kminkiem. <phrase id="472901">Goudse belegen met komijn</phrase> był zawsze moim <phrase id="470452">holenderskim</phrase> faworytem, w <phrase id="71132">Danii</phrase> sery również występują w różnym stopniu dojrzałości, a dojrzały danbo ... Wystarczy uchylić lodówkę, żeby wiedzieć, że został jeszcze kawałek. Szkoda, że taki mały. 

W <phrase id="71133">Danii</phrase> trafiłem akurat na ekspresowe żniwa, cały lipiec padało, musieli nadrabiać. Patrząc na gigantyczne traktory i imperialne kombajny trudno zrozumieć duński dystans wobec <phrase id="472902">Unii <phrase id="311143">Europejskiej</phrase></phrase>. Chociaż rozmawiałem z młodym rolnikiem, który ma dwadzieścia hektarów, biegle mówi po angielsku i na wakacje jeździ do <phrase id="71135">Austrii</phrase> na narty. Uprawia ziemię, bo lubi, uważa to za ciekawą pracę i nie ma nic do UE. Zresztą duńscy rolnicy, nie tylko młodzi, wyposażeni są w komputery i stałe łącza, na dodatek potrafią z nich korzystać. Mają swoje strony <phrase id="470454">internetowe</phrase>, wprawdzie na etapie <phrase id="72290">1.0</phrase>, nikt mnie do <phrase id="72291">facebooka</phrase> nie zaprosił, ale sieciowe umiejętności są tam nieporównywalnie większe niż w <phrase id="71137">Polsce</phrase>. Poza tym <phrase id="71138">Dania</phrase> to spokojne wakacje (jeśli zignorujemy to, że nasz domek wakacyjny może być pokryty azbestem), byłem w szczycie sezonu, w weekend, pogoda momentami niezła, a plaże i deptaki niemal puste. We wszystkich wioskach osiedla domków letniskowych, kemping co dwa kilometry, ale znikąd nie dobiega basowe dudnienie, może byłem na zbyt głębokiej prowincji, a może rozrywkowi <phrase id="71141">Niemcy</phrase>, <phrase id="71142">Duńczycy</phrase> i <phrase id="72283">Holendrzy</phrase> jeżdżą raczej do <phrase id="71140">Hiszpanii</phrase>. 

Morza szum (w końcu byłem nad <phrase id="72284">Bałtykiem</phrase>), tłuste jedzenie - bo oprócz serów występuje sporo mięsa, kotletów mielonych w różnych postaciach, boczku w grubych plastrach, piwo, które niegdyś sprowadzało się do dwóch różnych marek (w tym tego w prawdopodobnie najlepszej butelce ), a teraz rzekomo co tydzień powstaje (wskrzesza się?) nowy lokalny browar, chociaż trzeba uważać, bo ceny lokalnych specjałów raczej nie dla nas, chyba że w przeliczeniu na procenty, bo wtedy niektórym piwom bliżej zdecydowanie do wina, a smak bynajmniej nie przypomina <phrase id="470455">polskich</phrase> " mocnych " i powiewające wszędzie, przed domami, za domami i obok domów, <phrase id="470456">duńskie</phrase> flagi. 
</document>