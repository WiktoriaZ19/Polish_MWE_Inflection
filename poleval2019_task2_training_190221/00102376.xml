<?xml version="1.0" encoding="UTF-8"?>
<document id="00102376">
Zastanawiam się, czy w świecie płatnych newsów nie będą one natychmiast piracone? Dla profesjonalnych piratów dystrybuujących w <phrase id="484818">sieciach p2p</phrase> filmy czy piosenki, powodem do dumy jest prędkość wrzucenia treści w sieć. Być może więc piraci treści prasowych potrafiliby udostępniać bezpłatne wersje w sekundy po ich publikacji? 

Inna sprawa, że do końca nie wiadomo, dlaczego jedne treści pojawiają się w sieciach p2p, a drugie nie. Wiadomo, że jednym czynnikiem jest rozmiar plików / przepustowość łączy - stąd wcześniej wymieniano się muzyką, niż filmami. Druga, to popularność - łatwiej znaleźć <phrase id="349045">hollywoodzki</phrase> blockbuster niż <phrase id="337878">polskie</phrase> telewizyjne programy edukacyjne. Jednak nie wiem, czemu na przykład użytkownicy sieci p2p nie wymieniają się na potęgę np. materiałami naukowymi? 

Oczywiście, jeśli liczba tytułów gwałtownie się skurczy, to te, które przetrwają, będą miały zapewnione duże zyski z publikowania reklam - i być może będą mogły nadal funkcjonować w obecnym, darmowym i legalnym modelu? 

Pięć minut za późno (pięć minut po opublikowaniu tego tekstu) uświadomiłem sobie, że popełniłem klasyczny błąd - bujania w zagranicznych obłokach, z dala od polskich realiów. Dzieje się tak, niestety, często (i przydarza nie tylko mnie) - dlatego, że ciekawe analizy pochodzą zazwyczaj z zagranicy. <phrase id="337880">NYTimes</phrase> to nie <phrase id="337879">Fakt</phrase>, w <phrase id="342852">polskich</phrase> warunkach mikropłatności są kompletną fantazją, bo musiałyby mieć postać smsów premium, które nikomu się nie opłacają; nie jest też prawdą, że dziś większość treści jest dostępna online , za darmo, itd. Polska jest też krajem, w których nie istnieje legalny rynek muzyki i filmów online , a co dopiero treści prasowych. 
</document>