<?xml version="1.0" encoding="UTF-8"?>
<document id="00102312">
Prace <phrase id="283963"><phrase id="283965">Olivera</phrase> <phrase id="283964">Williamsona</phrase></phrase> o instytucjach to <phrase id="473930">kanon ekonomii</phrase>, na dodatek <phrase id="473931">ekonomii mikro</phrase>, która spokojnie i bez nadmiernych matematycznych sztuczek stara się wyjaśnić działanie firm (oczywiście między innymi). <phrase id="309845">Nobel</phrase> w sumie oczekiwany. Znacznie ciekawsze są prace <phrase id="473932"><phrase id="283969">Elinor</phrase> <phrase id="283968">Ostrom</phrase></phrase>: także o instytucjach, ale jednak niekoniecznie ekonomicznych? Niekoniecznie kapitalizmu? 

Ostrom zajmuje się systemami praw własności w dość oderwanych systemach: na <phrase id="325149">szwajcarskich</phrase> pastwiskach, <phrase id="325150">hiszpańskich</phrase> (po-<phrase id="348933">arabskich</phrase>) systemach irygacyjnych, wspólnych łowiskach. Znajduje przykłady, że da się uzyskać układ instytucjonalny, w którym nie powstaje własność prywatna, a jednocześnie nie dochodzi do tragedii wspólnego pastwiska. Prace Ostrom były w dużym stopniu punktem wyjścia dla ekonomicznej analizy instytucji, które powstają w ramach tworzenia wolnego oprogramowania, funkcjonują w <phrase id="283977">Wikipedii</phrase>, w inicjatywach otwartego dostępu. To wszystko często wydaje się sprzeczne z kapitalizmem, sprzeczne z podstawowymi zasadami ekonomii - i o ile w przypadku przedmiotu badań <phrase id="283974">Ostrom</phrase> można było zignorować jakieś " zacofane " społeczności, okazało się, że w XXI wieku podobne zasady mogą działać w zupełnie innych środowiskach. Czy nagroda na to właśnie ma zwrócić uwagę? Kryzys rzekomo się kończy, ale czy ekonomiczne instytucje kapitalizmu pozostaną takie same? 
</document>