<?xml version="1.0" encoding="UTF-8"?>
<document id="00101509">
W latach 60 <phrase id="427971">profesor <phrase id="64832"><phrase id="64830">Albert</phrase> <phrase id="64831">Bandura</phrase></phrase></phrase> z <phrase id="64833">Uniwersytetu <phrase id="311070">Stanfordzkiego</phrase></phrase> przeprowadził badanie, który dzisiaj znane jest jako „<phrase id="427973">eksperyment lalki <phrase id="64834">Bobo</phrase></phrase>” (ang. <phrase id="64835">Bobo</phrase> doll experiment). 

<phrase id="64836">Bandura</phrase> był twórcą i propagatorem <phrase id="427974">społecznej teorii uczenia się</phrase> (ang. <phrase id="427975">social learning theory</phrase>). Uważał, że nowych zachowań uczymy się nie tylko za pomocą otrzymywanych nagród i kar, ale także dzięki obserwacji otaczającego nas środowiska. 

Jego klasyczny eksperyment z lat 60 nie tylko potwierdził założenia psychologa, ale także pozwolił lepiej zrozumieć mechanizm uczenia się agresji przez dzieci. 

W badaniu, które przeprowadził, udział wzięło 36 chłopców i dziewczynek w wieku od 3 do 5 lat. Każde z nich zostało losowo przydzielone do jednej z trzech grup. W pierwszej dzieci obserwowały dorosłą osobę, która zachowywała się agresywnie, w drugiej ta sama osoba powstrzymywała się od niewłaściwego zachowania, a trzecia posłużyła jako grupa kontrolna (brak modela). 

Okazało się, że dzieci oglądające agresywne zachowanie modela, istotnie częściej naśladowały go w zabawie z lalką <phrase id="64838">Bobo</phrase> (agresja fizyczna i słowna) niż dzieci z pozostałych grup. Dodatkowo agresywne reakcje dzieci kopiujących dorosłego, były mocniej rozhamowane – zwiększona ilość zachowań naśladowanych i znanych. 

Jeżeli chodzi o różnice płciowe, to chłopcy naśladowali fizyczną agresję częściej niż dziewczynki. W przypadku agresji werbalnej nie zaobserwowano już takich różnic. 

Eksperyment <phrase id="64842">Bandury</phrase> wykazał także, że zachowanie dorosłego mężczyzny miało większy wpływ na zwiększenie agresji u chłopców niż dziewczynek. Dziewczynki natomiast częściej naśladowały dorosłe kobiety w przypadku agresji werbalnej. 

Update: Jeden z naszych czytelników – Pan W – zwrócił uwagę na pewne niedociągnięcia metodologiczne opisywanego badania. Spieszę więc z wyjaśnieniami. 

Główny zarzut stawiany eksperymentowi Bandury dotyczy lalki “Bobo”. Krytycy uważają, że przez jej wygląd i zastosowanie, nie udało się rozdzielić agresji wynikającej z zabawy z agresją realną. Tym samym sugerują, że zaaranżowanej sytuacji brakowało realizmu. Niemniej trzeba przyznać, że model wpłynął na dzieci, które zachowywały się w określony i niewłaściwy sposób. 
</document>