<?xml version="1.0" encoding="UTF-8"?>
<document id="00103572">
Szkoda byłoby stracić mieszkanie po ciotce <phrase id="299218">Tonika</phrase>, zwłaszcza, że lista oczekujących na przydział była długa. Czasy były niespokojne, budowa domu ryzykowna. Nie wiadomo było, co przyniesie przyszłość. Zresztą, <phrase id="300906">Tonik</phrase> będzie miał blisko na kopalnię, to też się liczyło. A <phrase id="301016">Zofija</phrase>, matka <phrase id="301412">Anieli</phrase> naciskała, żeby poszli na swoje: 

- Dzioucha, bydziesz paniom we własnej chaupie. Jeszcze mi podzienkujesz. 

<phrase id="301182">Aniela</phrase> nie była zadowolona. Wsiedli do autobusu, który zawiózł ich do miasteczka, w którym zawsze czuła się nieswojo. Wolałaby zostać na wsi, niż mieszkać przy hutach. Miała wrażenie, że wszyscy im się przyglądają – przechodnie i mieszkańcy – szczelnie ukryci za gęstymi firankami. 

Szli <phrase id="357068">ulicą <phrase id="299333">świętej <phrase id="306087">Anny</phrase></phrase></phrase>, wybrukowanej kocimi łbami. Tonik w ciepłych, wełnianych spodniach i grubej marynarce. Na głowę wcisnął czapkę. Aniela w tradycyjnym kaftanie i sutej spódnicy, z chustą owiniętą wokół głowy. 

Wzdłuż chodnika posadzono drzewka, zeschnięte liście opadały przy podmuchach porywistego wiatru. Budynki stały ciasno, jeden przy drugim. Czerwona cegła dawno już pociemniała, wchłonęła gęste opary wydobywające się z kominów. Jedynie jaskrawoczerwone framugi okien rozjaśniały ponury krajobraz. Nad dachami górowały szyby kopalni, w której pracowali mężczyźni z familoków. 

- Jo sie tu traca – <phrase id="300428">Aniela</phrase> pociągnęła nosem, - jak mom spamientać, jak byda mieszkoć? 

-Łostatni dom po prawej stronie – pocieszał ją <phrase id="299226">Tonik</phrase>, - spamientosz. 

Tonikowi u ciotki Wyni zawsze się podobało. Co prawda, mieszkanie nie było duże, ale świętej pamięci <phrase id="299230">Wynia</phrase> zawsze podkreślała, że życie w mieście jest łatwiejsze. Był pewien, że Aniela sama się o tym przekona. 

Żona bez przekonania stanęła przed bramą, czekając, aż <phrase id="300432">Tonik</phrase> otworzy ciężkie, drewniane drzwi. 

- Jo sobie nie wyobrażom mieszkać s łobcymi – powiedziała i weszli do środka. 

Na parterze znajdowały się trzy pary drzwi. Jedne, na końcu korytarza prowadziły na podwórko. Kolejnymi można było zejść do piwnicy. Za ostatnimi, zaraz obok schodów znajdowało się niewielkie mieszkanie. Nie zdążyli nawet porządnie zamknąć bramy, a już z mieszkania wychyliła się <phrase id="301416">Geszlechtowa</phrase>. <phrase id="301488">Helena Geszlecht</phrase> była bezdzietną wdową. Mieszkała samotnie, żyjąc z renty po mężu. Ubrana była porządnie, po chłopsku, w długą spódnicę i kaftan. Włosy nakryła chustką, a na spódnicy zawiązała fartuch do kostek. Z niechęcią spoglądała na obcych. 

- Ja wos pierwszy roz widza, a wszystkich tu znom. Ku komu wy idziecie? 

- Szczenść wom Boże – <phrase id="300749">Tonik</phrase> przywitał się grzecznie, - wyście mnie nie poznali, ja? Jo jest Tonik Ślosarczyk, a to moja żonka. Aniela. 

- Tonik? – spojrzała uważniej, - wyście som łod <phrase id="299243">Wyni</phrase> świentej pamienci? 

- Ja. Idemy mieszkanie łobejrzyć. Jo żech je dostoł. 

- Tela łobcych sie tu poniywyro –Helena wbiła wzrok w Anielę, - jo sie musza dawać pozór. 

I jak się znienacka pojawiła, tak nagle zniknęła w mieszkaniu. 

- Mówiłach, że nie chca z łobcymi mieszkoć! 

- Dyć to <phrase id="301493">Helena Geszlechtowa</phrase>, baba po starym Geszlechcie. Łona tak zawsze – roześmiał się Tonik. 

- Na mie to patrzała jak na przybłenda – zżymała się Aniela. 

Drewniane schody zaprowadziły ich na półpiętro, gdzie znajdowała się wspólna toaleta. Aniela skrzywiła się lekko, bo akurat jakieś dziecko wyszło na korytarz, podciągając spodnie. 

Mieszkanie po Wyni znajdowało się na pierwszym piętrze. Tonik wyciągnął z kieszeni klucze, a ze skórzanej teczki mosiężną tabliczkę z wygrawerowanym napisem: 

Aniela i Antoni Ślosarczyk 

i podał ją żonie. 
</document>