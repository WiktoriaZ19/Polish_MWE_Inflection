<?xml version="1.0" encoding="UTF-8"?>
<document id="00101191">
Nauka czytania 

Lingwistyka pomija w czytaniu kwestię zrozumienia tekstu, czego konsekwencją jest dobieranie takich tekstów do <phrase id="352507">nauki czytania</phrase>, aby cechowały się odpowiednimi własnościami fonetycznymi zawartych w nich słów. Wśród pedagogów opowiadających się za podejściem lingwistycznym przeważa pogląd, że podczas nauki czytania należy przede wszystkim eksponować technikę, nie wnikając w treść, która wręcz rozprasza uwagę dziecka. Można spotkać się tu m.in. ze stwierdzeniem, iż czytanie wymaga umiejętności rozpoznawania, różnicowania drobnych elementów pod względem kształtu, kierunku, eliminowania cech nieistotnych oraz przestrzegania poziomego kierunku czytania od lewej do prawej strony. W <phrase id="311389">polskiej</phrase> literaturze przedmiotu podejście lingwistyczne prezentują m.in. <phrase id="52702">T. <phrase id="52696">Poznańska</phrase></phrase> (1973) i <phrase id="352510">H. <phrase id="52697">Meterowa</phrase></phrase> (1978) . Według Meterowej występują dwa podstawowe okresy podczas nabywania umiejętności czytania: 

okres wstępny – jest poświęcony wprowadzaniu kształconego dziecka w problematykę dźwiękowej budowy wyrazów, 

okres właściwy – rozpoczyna się od nauki liter, a kończący wdrażaniem do płynnego czytania ze zrozumieniem. 

Czytanie a psychologia 

Na zaawansowanych etapach kształcenia czytanie obejmuje nie tylko słowo pisane, ale również odczytywanie innych symbolicznych przedstawień, tak jak wykresy chemiczne, wzory matematyczne lub zapis nutowy 

Podejście psychologiczne kładzie większy nacisk na rozumienie odczytywanego tekstu. Takie stanowisko zajmują m.in. <phrase id="52703">M. A. <phrase id="52699">Tinker</phrase></phrase> i McCullough, według których czytanie polega na rozpoznawaniu symboli (drukowanych lub pisanych), stanowiących bodziec do aktualizowania znaczeń wbudowanych w doświadczenie jednostki oraz do powstawania nowych znaczeń znanych już słów poprzez manipulowanie pojęciami już posiadanymi. 

Przedstawiciele tego podejścia przeciwstawiają się oddzielaniu techniki czytania od jego istoty oraz traktowaniu go w okresie początkowej nauki czytania w sposób mechaniczny. Uważają podejście lingwistyczne za niewystarczające, z racji tego, że czytanie (podobnie jak pisanie) jest nie tylko zwykłą czynnością, ale należy do <phrase id="352512">podstawowych środków komunikacji społecznej</phrase> – ułatwia proces porozumiewania się ludzi ze sobą nie tylko w życiu bieżącym, ale także przekaz doświadczeń między pokoleniami dawnymi, obecnymi i przyszłymi. 
</document>