<?xml version="1.0" encoding="UTF-8"?>
<document id="00101588">
I na koniec prosimy jednak o odpowiedź na pytania, które złożyliśmy na ręce pana premiera i pana ministra. A więc po pierwsze, czy i co zamierza się zrobić w sprawie przyspieszenia inwestycji w ramach <phrase id="466744">partnerstwa publiczno-prywatnego</phrase>, bo to jest pewne wyjście, które nic nie kosztuje budżetu, a które może zwiększyć inwestycje. Po drugie, co zamierza się zrobić w sprawie zwiększenia liczby specjalnych stref ekonomicznych? Po trzecie, co zamierza się zrobić w sprawie ożywienia rynku mieszkaniowego i przeciwdziałania sytuacji, w której banki domagają się wyższych wkładów własnych, a ludzie po prostu na to nie mają środków? <phrase id="466748">Bank Gospodarstwa Krajowego</phrase> może być tu pomocny, ale trzeba go do tego upoważnić, jeśli to konieczne, to również ustawowo. Co rząd zamierza zrobić, aby pomóc ludziom, którzy tracą pracę, a są obciążeni kredytami hipotecznymi i nie będą mogli ich spłacać? Co rząd zamierza pilnie zrobić, żeby pomóc tym ludziom, którzy stracili pracę i w tym momencie pozostali zupełnie bez środków do życia, a przecież fundusz na świadczenia społeczne został w budżecie zmniejszony w porównaniu z zeszłym rokiem? Co rząd zamierza w tej sprawie zrobić? Dalej, co rząd zamierza zrobić, żeby przyspieszyć koncepcję tzw. półbezrobocia, o której pan premier mówił, że jest to koncepcja interesująca, ale interesująca to trochę mało, trzeba szybko cos robić w tym kierunku. Chciałbym powiedzieć, że trzeba także wykorzystać do fundusz świadczeń gwarantowanych czy <phrase id="54491">Fundusz Pracy</phrase> do tego, aby wspomagać takie firmy. I wreszcie, co rząd zamierza zrobić, aby przyspieszyć rozmowy w układzie rząd – pracodawcy – pracobiorcy celem zawarcia czegoś, co nazywamy paktem społecznym, porozumieniem społecznym, które rzeczywiście wspólnie pozwoliłoby nam wyjść z tego kryzysu? 

Kończąc, panie premierze, panie ministrze, podał pan tutaj pewne zasady, którymi się kieruje. Wszystkich nie spamiętałem, ale niektóre zapisałem, a więc: pragmatyzm, nie doktrynerstwo. 

Wicemarszałek <phrase id="54496"><phrase id="54492">Jerzy</phrase> <phrase id="54494">Szmajdziński</phrase></phrase>: 

Panie pośle, niech pan powie tylko o jednej. 

Poseł Marek Borowski: 

Już kończę, panie marszałku. 
</document>