<?xml version="1.0" encoding="UTF-8"?>
<document id="00102535">
W serwisie Wikibooks dostępny jest podręcznik. Pomaga on zapoznać się ze standardową wersją tego oprogramowania. Ponadto w ramach wiki projektu <phrase id="468206">Wolne Podręczniki</phrase> dostępne są strony z poradami opisującymi zasady i sposoby redagowania specyficzne dla tego projektu. Ich lista znajduje się na stronie . 

Komunikacja = Jak możemy się komunikować? 

Na górze każdej strony znajduje się przycisk " Dyskusja ". Tam można przedyskutować każdą stronę (nawet tę!), zadać pytania jej dotyczące, zaproponować inne sposoby opisania tematu, itd. Jeśli macie pytania dotyczące całego podręcznika, albo i całego projektu, zachęcamy was do odwiedzenia naszego forum dyskusyjnego. Istnieje także Listy dyskusyjne projektu, na których można rozmawiać poprzez e-mail. 

Kwestie prawne = Czy muszę coś podpisywać? 

Postaraliśmy się ograniczyć niezbędne formalności do minimum. Warunkiem udziału w projekcie jest podpisanie umowy przenoszącej prawa autorskie na <phrase id="468209">Fundację Nowoczesna Polska</phrase>. Proponowana przez nas umowa gwarantuje wolny status pisanych w ramach projektu podręczników, gdyż Fundacja będzie udostępniała przekazane jej prawa na tzw. wolnej licencji. Dzięki temu Wolne Podręczniki są i zostaną powszechnie dostępne (tak samo, jak np. Wikipedia - Wolna Encyklopedia). Ponieważ polskie prawo wymaga aby umowy przenoszące prawa autorskie były sporządzane na piśmie pod rygorem nieważności, konieczne jest podpisanie umowy na piśmie z każdym z Was w chwili rozpoczęcia prac nad Wolnymi Podręcznikami. Wiemy, że jest to niedogodność, ale jeśli Wolne Podręczniki mają osiągnąć sukces, to muszą pod względem prawnym być bez zarzutu. Poza wyżej opisaną umową, przygotowaliśmy dwa inne dokumenty, które mają być fundamentem, swego rodzaju konstytucją projektu - Umowę Społeczną Wolnych Podręczników, w której w bardziej szczegółowy sposób opisujemy wspólne cele i zamierzenia, oraz Kodeks Postępowania. Wstępne wersje tych tekstów zostaną wysłane w osobnych mailach, zapraszamy do dyskusji nad ich kształtem i brzmieniem. Tych dokumentów nie będziemy podpisywać, ale należy je traktować nie mniej poważnie. 
</document>