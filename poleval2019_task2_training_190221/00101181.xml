<?xml version="1.0" encoding="UTF-8"?>
<document id="00101181">
Zdobądź flagę 

<phrase id="352317">Zdobądź flagę</phrase> (ang. <phrase id="352318">capture the flag</phrase>, CTF) – jeden z typów gier wieloosobowych, obecnie spotykany prawie wyłącznie w grach komputerowych z gatunku first-person shooter, w rozgrywkach paintballowych, ASG i zabawach harcerskich. Gracze dzielą się na dwie (czasami więcej) drużyny (nawet po jednym zawodniku na drużynę, ale zazwyczaj jest ich więcej) i mają swoje bazy. W każdej bazie jest flaga. Drużyna zdobywa punkt wtedy, gdy zabierze flagę z bazy wroga i zaniesie ją do swojej bazy. Zazwyczaj należy donieść ją do swojej flagi, znajdującej się w wyznaczonym dla niej miejscu i nie można tego zrobić, jeśli flaga ta jest w posiadaniu przeciwnika bądź znajduje się gdzieś na planszy. Wygrywa drużyna, która zdobędzie określoną ilość punktów lub będzie miała więcej punktów po upływie czasu przeznaczonego na rozgrywkę. 

Zabawa harcerska 'w chorągwie' (na wolnym powietrzu) przestrzega powyższych zasad. Pole gry dzielone jest na 2 połowy na których dominuje dana drużyna. Na swojej połowie przeciwnik w spotkaniu 1 na 1 jest łapiącym, by być łapiącym na połowie przeciwnika potrzebna jest przewaga ilościowa (co najmniej +1). Żadna drużyna nie ma prawa wkroczyć do własnej bazy - jej zadaniem jest jej obrona i zdobycie drugiej chorągwi - za wyjątkiem osoby niosącej flagę przeciwnika. Przejęcie flagi odbywa się poprzez wkroczenie osoby do bazy przeciwnika (gdzie jest 'nietykalna' do czasu jej opuszczenia), zabraniu flagi i docelowym przeniesieniu jej do rodzimej bazy z flagą drużyny. Odbicie polega na złapaniu (dotknięciu w obrębie swojej połowy) osoby uciekającej z flagą przez przeciwnika i odniesieniu flagi z powrotem do bazy. Dotknięcie przeciwnika przebywającego na naszej połowie powoduje jego 'śmierć'. Poległy może się 'odrodzić' i rozpocząć dalszą grę dopiero w swojej bazie. 

W brutalną odmianę grali także przedstawiciele niektórych formacji wojskowych i paramilitarnych, między innymi <phrase id="310766">Hitlerjugend</phrase> . 
</document>