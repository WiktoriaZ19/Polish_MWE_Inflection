<?xml version="1.0" encoding="UTF-8"?>
<document id="00101591">
Tymczasem nad <phrase id="54553">Wisłą</phrase> można wyrazić żal, że ta rocznica nie jest już – we wszystkich środowiskach przynajmniej – okazją do refleksji i zadumy nad krętymi ścieżkami polskiej historii, lecz niekiedy przekształca się w manifestację odwetu i resentymentu. Staje się dla wielu okazją do nienawiści i żądań odwetu wobec dawnych wrogów, okazją do ich wykluczenia i odczłowieczenia. Szczególnie oburzające są płynące ze strony niektórych środowisk ataki na schorowanego <phrase id="466767">generała <phrase id="54554">Jaruzelskiego</phrase></phrase>. To przecież <phrase id="54578">Jarosław <phrase id="54555">Kaczyński</phrase></phrase> porównał generała do <phrase id="54579"><phrase id="54563">Adolfa</phrase> <phrase id="54556">Eichmanna</phrase></phrase>. Tymczasem dla wielu Polaków, czy to się komuś podoba czy nie, pozostaje on człowiekiem, który zapobiegł narodowej tragedii. Być może musi upłynąć jeszcze wiele lat, aby zostały spełnione wszelkie warunki do obiektywnej oceny wewnętrznych i zewnętrznych przesłanek decyzji podjętej pamiętnego 13 grudnia oraz jej rozmaitych skutków krótko- i długoterminowych. Na pojednanie jednak, a może i na przebaczenie chyba nie powinniśmy czekać za długo. Ćwierć wieku to przecież szmat czasu. Alternatywą może być jedynie pogłębianie istniejących podziałów. 

Projekt <phrase id="54580">Lewicy i Demokratów</phrase>, przedstawiony właśnie przez nas, ma służyć w naszym najgłębszym przekonaniu takiemu porozumieniu i pojednaniu, podczas gdy w projekcie, nie tylko tym pierwszym, ale i nawet w tej kolejnej wersji dostrzegamy intencje, które raczej będą służyły wciąż dzieleniu <phrase id="54577">Polaków</phrase>, zamiast ich łączeniu. Dziękuję bardzo. 

<phrase id="466768">Wicemarszałek <phrase id="54572"><phrase id="54565">Krzysztof</phrase> Putra</phrase></phrase>: 

Dziękuję bardzo panu posłowi. 

Otwieram dyskusję. 

Do głosu zapisało się... 

To będzie dyskusja w formie pytań do posła sprawozdawcy. 

Pan poseł Artur Górski, <phrase id="54581">Prawo i Sprawiedliwość</phrase>, bardzo proszę. 

Poseł Artur Górski: 

Panie Marszałku! Wysoki Sejmie! Mamy trzy projekty, w tym dwa projekty mniejszościowe, że się tak wyrażę: pana posła <phrase id="68042">Iwińskiego</phrase> i pana posła <phrase id="54570">Celińskiego</phrase>. Te dwa ostatnie projekty, ich autorami… 

Wicemarszałek Krzysztof Putra: 

Panie pośle, przepraszam, chciałem powiedzieć, że można zadawać pytania przez dwie minuty. 

Poseł Artur Górski: 

Tak, panie marszałku. 

Autorami tych dwóch mniejszościowych projektów są, można powiedzieć, dwa odcienie tej samej czerwieni. Bardzo wyraźnie to widać, jeśli chodzi o te projekty. Czego nie ma w tych projektach w stosunku do projektu <phrase id="54583">Prawa i Sprawiedliwości</phrase>? 

Po pierwsze, nie mówią nic o tym, że wprowadzenie stanu wojennego było bezprawne, co jest oczywiste. 

Po drugie, nie mówią o skali prześladowań i zbrodni, są lakoniczne w tym względzie. 

Po trzecie, nie mówią o sprawcach stanu wojennego i katach komunistycznych, gdy bardzo precyzyjnie możemy ich wskazać. 

Po czwarte, nie mówią o potrzebie pełnego rozliczenia zbrodni stanu wojennego, jakby nie chcieli, aby takie rozliczenie nastąpiło. 

Po piąte, nie mówią o zasługach tych, którzy bronili prześladowanych w stanie wojennym i bronili godności człowieka w tamtym okresie, jakby w ogóle takich osób nie było. 

Nie mówią wreszcie o tym, jaką raną dla narodu i zapaścią dla <phrase id="54584">Polski</phrase> na kolejne lata był stan wojenny. 
</document>