<?xml version="1.0" encoding="UTF-8"?>
<document id="00102378">
“<phrase id="484831">Historia i media</phrase>” piszą o archiwizacji cyfrowej - poruszaliśmy ten temat w trakcie grudniowej konferencji “<phrase id="484832">Kultura 2.0</phrase>″. Odniosłem wówczas wrażenie, że dla niektórych instytucji, których przedstawiciele byli wówczas obecni, temat właściwie nie istnieje. Z prostego powodu - kopia cyfrowa była ich zdaniem gorsza od oryginału, przez co za podstawowe zadanie uznawali oni archiwizację fizycznych / analogowych oryginałów. 

Są oczywiście w <phrase id="337890">Polsce</phrase> archiwiści “progresywni” - wiele bibliotek w <phrase id="337891">Polsce</phrase> pracuje nad <phrase id="484835">bibliotekami cyfrowymi</phrase>. Ale dużo gorzej jest z archiwizacją na przykład treści audiowizualnych (tu najważniejszą rolę powinni odegrać nadawcy publiczni). Z tego co wiem, treści są archiwizowane cyfrowo, ale na potrzeby własne owych instytucji - brak w <phrase id="337892">Polsce</phrase> inicjatyw na wzór holenderskiego projektu “ <phrase id="337893">Images for the Future</phrase> “. A tymczasem to właśnie taśmy filmowe i audio rozpadną się najprędzej w pył. 

Dobrze więc, że autorzy z “<phrase id="342869">Media i historia</phrase>” stwierdzają wprost: 

“pisanie o relacjach między historią a <phrase id="337894">internetem</phrase> to nie przykład myślenia w kategoriach fantastyki, ale opisywanie problemu, który z roku na rok stawać się będzie coraz bardziej istotny”. 

W tekście pojawia się wątek, który można by określić jako “archiwizacja powszechna” - Archive.org, Flickr, a przede wszystkim <phrase id="342865">Google</phrase> to wielkie archiwa naszej kultury, tworzone w sposób rozproszony, wspólnymi siłami. 

Warto tu też wspomnieć o prywatnych inicjatywach archiwizacyjnych - przy powszechnej dostępności skanerów, kamer wideo i odpowiedniego wolnego oprogramowania, każdy może dziś być archiwistą. <phrase id="337896">Mikołaj</phrase> pisze u nas w komentarzach o prowadzonym przez siebie projekcie <phrase id="337897">Polish Air Force Operations Record Books 1940-1947</phrase> - <phrase id="337898">internauci</phrase> sami wzięli się za archiwizowanie dzienników bojowych polskich sił powietrznych w <phrase id="337899">Anglii</phrase> w czasie <phrase id="337900">Drugiej Wojny Światowej</phrase>. 

Warto przeczytać drugi komentarz, w którym Mikołaj pisze więcej o prowadzeniu takich projektów: 

“Takich inicjatyw mogłoby być znacznie więcej, ale obok braku funduszy głównym problemem są moim zdaniem przepisy, niewielkie zaufanie społeczne i zwyczaje.” 

“Przypuszczam, że przyszłością tego typu projektów naukowych są grupy wolontariuszy koordynowane i finansowane przez fachowców. W pewnym sensie jest to model podobny do <phrase id="342866">Wikipedii</phrase>, ale ograniczony do ściśle określonej tematyki oraz tworzony wyłącznie w oparciu o materiały źródłowe.” 
</document>