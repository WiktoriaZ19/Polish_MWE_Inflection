<?xml version="1.0" encoding="UTF-8"?>
<document id="00101678">
<phrase id="467151">Międzynarodowa Organizacja Pracy</phrase> oraz <phrase id="467152">Komisja Europejska</phrase> wydały specjalne zalecenia dotyczące promowania spółdzielczości. Sekretarz generalny ONZ corocznie wydaje specjalne przesłanie podkreślające potrzebę rozwoju <phrase id="467154">systemu spółdzielczego</phrase>. 

Szczególnego znaczenia nabiera sektor spółdzielczy w obliczu <phrase id="467155">światowego kryzysu finansowego i gospodarczego</phrase>. Warto zauważyć, że banki spółdzielcze w Polsce okazały się najzdrowszym systemem bankowym. Tak je oceniają nie tylko eksperci polscy, ale i zagraniczni. Funkcjonowanie obok siebie podmiotów gospodarczych o różnej formule prawnej i różnych celach działalności przyczynia się do zwiększania stabilności rynków oraz podnosi poziom bezpieczeństwa społecznego. Jest też korzystny dla wszystkich konsumentów. 

Spółdzielczość jako obszar aktywności zawodowej i społecznej wielu ludzi jest także niezbędnym komponentem społeczeństwa obywatelskiego. Wyrazem podkreślenia roli i znaczenia spółdzielczości przez społeczność międzynarodową jest proklamowanie przez Organizację Narodów Zjednoczonych roku 2012 <phrase id="467156">Międzynarodowym Rokiem Spółdzielczości</phrase>. 

Wobec powyższego kieruję następujące pytania do pana premiera, do obecnego tu pana ministra. (Dzwonek) Czy rząd Rzeczypospolitej Polskiej dostrzega potrzebę uporządkowania i poprawienia warunków prawnych, organizacyjnych, ekonomicznych wpływających na funkcjonowanie spółdzielczości w Polsce, a jeśli tak, to kiedy i jakie działania w tej sprawie zamierza podjąć? Czy rząd Rzeczypospolitej Polskiej podziela opinię i zalecenia zawarte w dokumentach organizacji, których Polska jest członkiem, w tym Międzynarodowej Organizacji Pracy, Komisji Europejskiej, Unii Europejskiej i ONZ? I ostatnie pytanie. Czy rząd Rzeczypospolitej Polskiej zamierza podjąć działania związane z proklamowanym przez ONZ rokiem spółdzielczości, a jeśli tak, to na czym one będą polegać? 

Na koniec podaję motto doktora Franciszka Stefczyka: Miejscowy pieniądz do miejscowych spółdzielni na miejscowe potrzeby. Dziękuję. (Oklaski) 

Wicemarszałek Stefan Niesiołowski: 

Dziękuję bardzo panu posłowi. 

Proszę o udzielenie odpowiedzi sekretarza stanu w Kancelarii Prezesa Rady Ministrów pana ministra Eugeniusza Grzeszczaka. 

Proszę bardzo, panie ministrze. 

Sekretarz Stanu w Kancelarii Prezesa Rady Ministrów <phrase id="467158">Eugeniusz Grzeszczak</phrase>: 

Panie Marszałku! Panie i Panowie Posłowie! Z upoważnienia pana <phrase id="467159">premiera Donalda Tuska</phrase> mam zaszczyt przedstawić informację na temat działań podejmowanych przez rząd na rzecz rozwoju gospodarki spółdzielczej w Polsce. 
</document>