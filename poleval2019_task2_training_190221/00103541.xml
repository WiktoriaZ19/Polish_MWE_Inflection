<?xml version="1.0" encoding="UTF-8"?>
<document id="00103541">
KARINA 

Naiwna kochanka po prostu wierzy, że on zostawi żonę i będzie jej. Wysłuchuje jego opowieści, że „ żona go nie rozumie, od dawna ze sobą nie śpią”, że to jędza, zimna jak sopel lodu i tym podobnych bajeczek. On jej ciągle powtarza, że z żoną to koniec, że bierze rozwód. Ale mijają miesiące, nawet lata, a jemu coraz to nowe przeszkody stają na drodze do tego rozwodu… I zasadniczo on ją w końcu rzuca, bo albo mu się znudzi albo za bardzo będzie naciskała, albo żona wreszcie ostro wkroczy do akcji. 

ADAM 

Czyli naiwne są przynajmniej przyzwoite i szczere w swych uczuciach w porównaniu do wygodnych i wrachowanych kochanek. 

KARINA 

Przyzwoite i szczere… Może. Ale jakie głupie! Co z tego związku maja? Co? Nerwice i wory pod oczami po przepłakanych nocach! A ile z nich zostaje starymi pannami! Bez dzieci. Tyle zwojowały! 

(milczą) 

ADAM 

Wiesz, może ty książkę powinnaś napisać? Jakby tak zebrać twoje wywody… no, no… najlepsze vademecum dla małżonków by powstało. 

KARINA 

Rozważam. 

(milczą) 

ADAM 

Będę się zbierał. (widząc jej pytające spojrzenie) Rozmyślałem intensywnie wczorajszego wieczoru i doszedłem do wniosku, że lepiej będzie, jak pójdę do hotelu. To, co dziś powiedziałaś, otworzyło mi jeszcze bardziej oczy… Pobędę trochę sam, a później spróbuję porozmawiać z Alą. 

(krótka pauza) 

Myślisz, że mi wybaczy? 

KARINA 

Jak nie spróbujesz, to się nie dowiesz. Powalcz. Z tego, co mówiłeś to w sumie fajna z niej babka. Dobrana z was para… była. 

ADAM 

Tylko czy będzie chciała ze mną rozmawiać? 

KARINA 

Jak poczuje, że ci zależy, że zrozumiałeś i żałujesz.. Mam wrażenie, że tak. Czy może jednak masz ochotę na dalsza przygodę? Ale wtedy, to już nie ze mną. Ja też muszę zająć się swoimi sprawami. 

ADAM 

Zacząłem właśnie dojrzewać do żalu… 

(KARINA uśmiecha się i wznosi kciuk do gór.) 

Ale możemy się jeszcze zobaczyć (widząc jej ostre spojrzenie) To znaczy… tylko tak o... żeby pogadać. 

KARINA 

Nie ma czegoś takiego jak: „ tylko tak o”, „ tylko na kawę”, zwłaszcza wieczorem… Napięcie erotyczne i tak krąży w powietrzu; po co kusić… los. 

(krótka pauza) 

It’s time to say goodbye. Było miło, ale się skończyło. Od pewnego czasu zanosiłam się, żeby ci to powiedzieć, w końcu twoja Ala ułatwiła mi sprawę. Muszę rozpocząć nowy rozdział w moim życiu, zacząć budować coś nowego. A ty przeciwnie. Ratuj swoje małżeństwo, póki jeszcze nie jest za późno! Tego chcesz, co? 

ADAM 

W sumie to przyzwoita z ciebie dziewczyna. Z zasadami. Przyznaję. 
</document>