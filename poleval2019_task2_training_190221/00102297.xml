<?xml version="1.0" encoding="UTF-8"?>
<document id="00102297">
<phrase id="473894">Czarny ryż</phrase> to rodzaj risotta z <phrase id="473896">owocami morza</phrase> i atramentem z mątwy. Jedzenie bardzo dobre, oprócz kalmarów i ośmiornic były też kawałki miecznika (rewelacja, skąd to wziąć w <phrase id="283887">Polsce</phrase>?), papryka i cebula. Do tego alioli, również domowej roboty, nikt się tu nie przejmuje stężeniem czosnku , jak na stołówce jest czarny ryż, to stoją tego całe wiaderka. 

Jak się okazało, przygotowanie czarnego ryżu (podobnie zresztą jak paelli) to ceremonia w rodzaju grilla. Na dworze stoi wielki palnik na gaz, na nim stawia się wielką patelnię (60-70cm średnicy). W ten sposób zapach smażonych owoców morza drażni sąsiadów, ale nie wchodzi w kanapy. Porcja z takiej patelni starcza mniej więcej na sześć osób. Na deser mandarynki prosto z drzewa. Grillowanie nie jest jednak w <phrase id="283888">Hiszpanii</phrase> zjawiskiem obcym. Niedaleko plaży (w sąsiedniej miejscowości, bez wieżowców wakacyjnych) znajduje się teren rekreacyjny - z wyliniałym polem golfowym, kortami tenisowymi (na których normą jest tłum ćwiczących dzieci) oraz wielkim miejscem na grilla. " Miejsce na grilla " oznacza dwa murowane domki z grillami i pełno kamiennych stołów. W niedzielę teren kojarzy się bardziej z pożarem lasu (może niezbyt trafne skojarzenie w rejonie, w którym od miesiąca świeci słońce, wieje wiatr i tylko raz padał mokry piasek, na szczęście lasów brak), wszystkie stoły są zajęte. Ale golf to przecież wyczerpująca gra. 

*Odzyskanie dostępu do <phrase id="283889">flickra</phrase> nie było łatwe. Po dość długiej wymianie uprzejmości: ja: " co zrobić, żeby dostać hasło mailem nieodpowiadając na pytanie zabezpieczające?" <phrase id="283890">yahoo</phrase>: " podać odpowiedź na pytanie zabezpieczające " (dodam, że nie mam takiego pytania, bo występuje ono wyłącznie z pocztą <phrase id="283891">yahoo</phrase>, a nie z kontem <phrase id="283892">yahoo</phrase> bez poczty, które akurat posiadam, swoją drogą na chwilę dałem się przekonać i odbyłem wycieczkę w przeszłość, <phrase id="283893">yahoo</phrase> chciało się dowiedzieć, kto był bohaterem mojego dzieciństwa), okazało się, że należy zmienić tytuł wiadomości do pomocy technicznej z " nie mogę odzyskać hasła " na " hasło nie przychodzi mailem ". Wówczas mail trafił do istot myślących, które dość szybko potrafiły rozwiązać problem... 
</document>