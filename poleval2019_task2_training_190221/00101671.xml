<?xml version="1.0" encoding="UTF-8"?>
<document id="00101671">
(<phrase id="467104">Poseł Anna Paluch</phrase>: Nie ma kompleksowego rozwiązania.) 

Chciałam odpowiedzieć panu posłowi Janowi Kochanowskiemu, że może być pewny, iż myśli zawarte w przedłożonym w ub.r. projekcie zostały wykorzystane obecnie w pracach podkomisji. Może to poświadczyć pani poseł Paluch, która w tej podkomisji pracuje. Tak że możemy być spokojni, że wypracowany projekt rzeczywiście rzetelnie uzupełnia wszystkie braki, które mają miejsce w przypadku podziału nieruchomości. 

Dziękuję bardzo. (Oklaski) 

<phrase id="467105">Wicemarszałek Jerzy Szmajdziński</phrase>: 

Dziękuję bardzo. 

Zamykam dyskusję. 

Do głosowania nad wnioskiem komisji przystąpimy w bloku głosowań. 

Dziękuję panu ministrowi. 

Dziękuję państwu. 

Przystępujemy do rozpatrzenia punktu 9. porządku dziennego: Pierwsze czytanie komisyjnego projektu ustawy o zmianie <phrase id="467110">ustawy o podatku akcyzowym</phrase> (druk nr 1922). 

Proszę o zabranie głosu pana posła Marka Wikińskiego w celu przedstawienia uzasadnienia projektu ustawy. 

Poseł Marek Wikiński: 

Dziękuję bardzo. 

Panie marszałku, zanim zacznę, chciałem zapytać pana marszałka, kto zgodnie z ustawą o Radzie Ministrów reprezentuje <phrase id="467109">Radę Ministrów</phrase> w trakcie tego punktu porządku dziennego posiedzenia <phrase id="467112">Sejmu Rzeczypospolitej Polskiej</phrase>? 

Wicemarszałek Jerzy Szmajdziński: 

Wiceminister Kapica. Podąża już do nas. 

Poseł Marek Wikiński: 

Dobrze. 

Panie Marszałku! Wysoka Izbo! Panie Dyrektorze! Mam zaszczyt w imieniu <phrase id="467108">Komisji Nadzwyczajnej „Przyjazne Państwo”</phrase> do spraw związanych z ograniczaniem biurokracji przedstawić Wysokiej Izbie komisyjny projekt ustawy o zmianie ustawy o podatku akcyzowym. 

Proponowana nowelizacja będzie korzystna dla tysięcy polskich przedsiębiorców, detalistów, hurtowników oraz producentów funkcjonujących na legalnym polskim rynku tytoniowym. Mówię legalnym polskim rynku tytoniowym, ponieważ nie tak dawno widzieliśmy we wszystkich programach informacyjnych telewizji publicznej i telewizji komercyjnych wykrycie nielegalnych przedsiębiorstw, które nielegalnie wytwarzały wyroby tytoniowe bez odprowadzania do <phrase id="467113">budżetu państwa</phrase> należnych podatków akcyzowych i <phrase id="467107">podatku VAT</phrase>. 

Ta ustawa będzie również korzystna dla hurtowników oraz producentów funkcjonujących na polskim rynku tytoniowym, zapewniając im utrzymanie płynności finansowej przy pogarszającej się koniunkturze gospodarczej. 

Ustawa przyczyni się do ustabilizowania i zwiększenia wpływów budżetowych. 

Zwiększy również konkurencyjność polskich przedsiębiorców eksportujących wyroby na inne rynki europejskie. 

Uchroni fabryki na terenie Polski przed koniecznością przenoszenia produkcji do krajów ościennych. 
</document>