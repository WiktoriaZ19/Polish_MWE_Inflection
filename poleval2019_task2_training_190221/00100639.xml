<?xml version="1.0" encoding="UTF-8"?>
<document id="00100639">
57. Wypędźmy <phrase id="309915">Lota</phrase> i jego rodzinę z miasta, bo oni czystość zachowują; taką była odpowiedź mieszkańców <phrase id="40929">Sodomy</phrase>. 

58. Wybawiłem <phrase id="309917">Lota</phrase> i jego rodzinę; tylko żona jego, powszechną karą została dotkniętą. 

59. Kara nastąpiła po moich przestrogach; deszcz kamienny na występnych spuściłem. 

60. Mów: chwała niech będzie <phrase id="309919">Bogu</phrase>! pokój Jego wybranym! Któż zasłużył na pierwszeństwo. <phrase id="309918">Bóg</phrase>, czy bałwany? 

61. On to stworzył niebo i ziemię, On wylewa deszcz na wasze pola; daje wzrost roślinom, ozdobom waszych ogrodów. Czyż moglibyście stworzyć choć jedno drzewo? Czyż Bóg ma równego sobie? a jednak do czci Jego fałszywe bóstwa mieszacie. 

62. Któż jest ten, który umocnił ziemię, który umieścił w jej łonie źródła rzek, a na jej powierzchni powynosił góry, i pomiędzy dwoma morzami położył nieprzebyte tamy? Czyż może mieć równego sobie? większa część ludzi pogrążona jest w nieświadomości. 

63. Któż jest ten, który zadość czyni modłom żebrzących w uniesieniu? który z nich ciężar zdejmuje, a was potworzył na miejsce wygasłych pokoleń? Czyż ma równego sobie? jakże mało rozważacie. 

64. Któż jest ten, który was pośród ciemności po morzach i ziemi prowadzi, który posyła obłoki jak gońców łask niebieskich? Czyż może mieć równego sobie? Chwała niech będzie <phrase id="309921">Najwyższemu</phrase>! przekleństwo bałwanom! 

65. Któż jest ten, który stworzył człowieka, i który go wskrzesi, który go karmi darami niebios i ziemi? Czyż ma Bóg równego sobie? okażcie dowody jeśli prawda jest przewodnikiem waszym.Powiedz im: 

66. Nikt prócz Boga nie zna tajemnic nieba i ziemi. Ludziom zakryte jest zasłoną 

67. Kiedy zmartwychwstaną. 

68. Uświadomieni są o życiu przyszłem; lecz wątpią o tym, i zamykają oczy by nie widzieć tego widoku. 

69. Niewierni mówią: gdy grób połączy prochy nasze, z prochami ojców naszych, byćże to może, abyśmy na nowo odżyli? 

70. Ta obietnica, którą nam pochlebiają i którą łudzono ojców naszych, jest tylko starożytną bajką. Powiedz im: 

71. Przebiegnijcie ziemię, a zobaczycie jaki był koniec przewrotnych i bezbożnych. 

72. Niech cię los ich nie obchodzi, nie lękaj się spisków. 
</document>