<?xml version="1.0" encoding="UTF-8"?>
<document id="00101766">
Z ciekawości napisałem nawet do <phrase id="472950">kina <phrase id="72171">Atom</phrase></phrase>, ale być może zajęci byli chodzeniem do kina i nie doczekałem się odpowiedzi w sprawie foteli. Nie wszystko stracone, w końcu nie każdy sprawdza spam codziennie. Z tego jednak co zrozumiałem z jakichś występujących w sieci strzępów wypowiedzi właścicieli kina i przepisów o ochronie zabytków, wymiana foteli jest możliwa jak najbardziej, ale nie dość, że trudna administracyjnie, to jeszcze droga, bo jak się konserwator zgodzi, to tylko na nowoczesne antyki. Zresztą z tych kawałków informacji wynika, że sala istnieje od 1937, czyli obchodzi okrągłą rocznicę, co mogłoby stanowić dobry pretekst do namówienia jakiejś instytucji na małą dotację. Teraz jest oczywiście za późno, budżety na ten rok dawno zamknięte, w piłkę w <phrase id="72172">Atomie</phrase> zagrać nie można, <phrase id="472953">elektrowni jądrowej</phrase> też w <phrase id="71191">Polsce</phrase> nie mamy. 

Co do filmów i festiwalu. Z filmami jest tak, że nie wiadomo. Próbowałem sprawdzić, czy filmy się nie nadają do oglądania, ale nie miałem karnetu i napięty grafik, i na żaden film nie udało mi się na ostatnią chwilę kupić biletów. Obejrzałem więc dwa filmy (plus jeden na <phrase id="71192">Rynku</phrase>, więc się nie liczy), jeden dobry, a drugi bardzo dobry. Drugi (<phrase id="72173">Persepolis</phrase>) wejdzie nawet do dystrybucji, więc się będzie można naocznie przekonać. 

Kiedyś na pewno bym wolał każdy film zobaczyć w kinie, teraz jednak nie chce mi się, bo z jednej strony nie lubię kameralnych filmów oglądać w multipleksie, z drugiej <phrase id="72174">Atom</phrase> też nie jest moim ulubionym kinem. A ponieważ raczej jest mało prawdopodobne, żebym był jedyny taki wybredny, więc jakby mi ktoś dał nielegalne kopie filmów, na które się nie załapałem (swoją drogą do dystrybucji pewnie nie wejdą, <phrase id="71194">DVD</phrase> w <phrase id="71193">Polsce</phrase> też ma małe szanse), to bym brał, telewizor mi ładnie odbiera. Chodzi o to, że liczba osób, które zobaczyłyby film w kinie, gdyby miały lepszy wybór rodzajów kin jest pewnie na tyle duża, że może warto się o nie starać bardziej. 
</document>