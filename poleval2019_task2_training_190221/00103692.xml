<?xml version="1.0" encoding="UTF-8"?>
<document id="00103692">
<phrase id="485238"><phrase id="344160">NYC</phrase> BigApps</phrase> – małe programy dla „Wielkiego Jabłka” 

W marcu <phrase id="344069">Alek</phrase> pisał o początkach „<phrase id="485236">administracji publicznej 2.0</phrase>″. Idea zdobywa coraz większą popularność – władze <phrase id="338597">Nowego Jorku</phrase> ogłosiły właśnie konkurs na aplikacje, które uczynią to miasto „bardziej transparentnym, przystępnym i odpowiedzialnym”. 

Wszystkie spośród zgłoszonych do konkursu 85 programów wykorzystują otwarte miejskie bazy danych. Największą jak dotąd popularnością cieszą się aplikacje mapujące imprezy kulturalne, ułatwiające wyszukiwanie książek w bibliotekach publicznych oraz informujące o wynikach kontroli sanitarnych w restauracjach. Są też informacje o zepsutych parkometrach i wolnych płatnych parkingach (wraz z informacją o cenie), gatunkach drzew, które można napotkać w administracyjnych granicach miasta, a także program wytyczający najbardziej przyjazne trasy dla rowerzystów. Niby nic wielkiego, ale wszystkie te aplikacje pokazują, jak w oparciu o publicznie dostępne dane uczynić życie mieszkańców wielkiej metropolii odrobinę łatwiejszym. Koszty całego przedsięwzięcia są stosunkowo niewielkie - pula nagród wynosi 20 tys. <phrase id="344080">USD</phrase>. Więcej o konkursie, poza oficjalną stroną, znajdziecie w tekście na stronie “<phrase id="344087">Wired</phrase>”. 

Ciekawe, kiedy tego typu konkursy ruszą u nas? A może już są, tylko ja je przegapiłem? 
</document>