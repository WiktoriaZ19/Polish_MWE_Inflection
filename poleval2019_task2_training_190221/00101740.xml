<?xml version="1.0" encoding="UTF-8"?>
<document id="00101740">
Recenzowany gatunek: <phrase id="71979">Flor de Obera</phrase>. Troszkę testów nie zaszkodzi, a że ostatnio pijam przeróżne gatunki <phrase id="472705">Yerba Mate</phrase> postanowiłem stworzyć cykl, mający na celu przedstawić moje subiektywne odczucia na temat różniastych gatunków. Na początek chciałbym opisać mało popularny w naszym kraju gatunek, mianowicie " <phrase id="71980">Flor de Obera</phrase> ". 

Do wyboru tej Yerby namówiła mnie zawsze przyjemna Pani ze <phrase id="71981">Szczypty</phrase>, kiedy to szukałem mocniejszego gatunku. Postanowiłem ją zamówić w <phrase id="71983">Herbatkowo</phrase> - wybieram zawsze najtańszy sklep, także nie traktujcie tego jako reklamę, jeden gatunek jest tam droższy inny - jak ten - tańszy. Zamówiłem w piątek, powinienem dostać w poniedziałek, jednak ze względu na chochliki komputerowe powstało jednodniowe opóźnienie (za co dostałem gratisową przesyłkę.) Kurier dostarczył mi ją we wtorek, po otworzeniu, niestety kiepskiej jakości papierowego opakowania wydobył się przyjemny zapach, lekko gorzkawy, jednak charakterystyczny dla argentyńskich gatunków. Bardzo mała ilość pyłu zrobiła na mnie dobre wrażenie. Więcej listków niż gałązek daje kolejny plus. Początek świetny. 

3/4 matero zostało napełnione, <phrase id="472708">La Mulata AL 17</phrase> " wkręcona " w susz, woda w temperaturze niższej niż standardowo - 75 st. C (tak miałem polecane i to się sprawdziło) gotowa więc czas na pierwsze zalanie. <phrase id="71985">Święty <phrase id="70921">Tomasz</phrase></phrase> ciągnie bardzo szybko, więc kolejne zalanie po krótkiej chwili. Pierwszy siorb i... miłe zaskoczenie, mimo zapowiadanej dużej mocy, czuć dużo Yerby, mało goryczy, lekko-kwaśny smak . Nie chcąc używać porównań do innych gatunków i nie mając takiej potrzeby stwierdzam oryginalny smak. Po szóstym zalaniu nadal czuć porządny smak Yerby, bez większej straty, do tego mocne pobudzenie. Podsumowując - Gatunek dla tych, którzy nie lubią kwaśnych, cierpkich smaków, natomiast uwielbiają duże, a do tego długie pobudzenie. Yerba ta stawia na nogi szybko i przyjemnie, pobudza ciało, uspokaja ducha. 

Opakowanie: 3/10 - jak zwykle śliski papier, pękający od spodu. Zapach: 9/10 - lekko gorzkawy, ogólnie przyjemny i delikatny. Smak: 9/10 - lekko kwaśny, czuć dużo Yerby. Pobudzenie: 10/10 - jedna z najmocniejszych jakie piłem i chyba jakie są. Wytrzymałość: 8/10 - po szóstym zalaniu bez większej utraty smaku. Cena-jakość: 10/10 - Jak na tą jakość cena (od 20PLN/0,5kg) jest bardzo niska. 
</document>