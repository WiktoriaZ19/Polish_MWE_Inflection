<?xml version="1.0" encoding="UTF-8"?>
<document id="00103567">
- A - efektowna pauza - brama. Duma pana <phrase id="300871">Landaua</phrase>. Kosztowała majątek, ale jest warta swojej ceny. Nie do sforsowania. Do tego osłona gęsto rozstawionych wieżyczek czyni z posiadłości <phrase id="300872">Landaua</phrase> twierdzę nie do zdobycia. Chyba nie muszę dodawać, że zastosowane zabezpieczenia byłyby nielegalne na terenie <phrase id="299601">Imperium</phrase>, ale w <phrase id="299680">Alarilu</phrase>. Sam pan rozumie - <phrase id="300400">Hubert</phrase> zaśmiał się nerwowo, zerkając na <phrase id="300655">Truna</phrase>, który był w połowie sprawdzania kluczy. - Pospiesz się - syknął na kolda. 

- Tak, pan Landau nie oszczędza na zabezpieczeniach - przytaknął Sajev. - Proszę mi opowiedzieć coś więcej o tych niezwykłych machinach wydobywczych. Jeśli lord Balter ma zainwestować w przemysł surowcowy, musi mieć jak najpełniejsze... 

- Panie Sajev, że wejdę w słowo, proszę pytać o co tylko... 

- Dobra, włazić - chrząknął kold, w parodii wielkopańskiego gestu wskazując otwarte wejście. Mężczyźni umilkli i weszli do ciemnego wnętrza. Kold pomajstrował coś przy jednej ze ścian i nagle całe pomieszczenie zalało błękitne światło, pochodzące z ogromnych, zawieszonych pod dachem kryształów. Przed ciekawym wzrokiem <phrase id="299017">Sajeva</phrase> wyłonił się z mroku chaos tysięcy rozrzuconych w mniejszym lub większym nieładzie ramion, świdrów, łyżek do wybierania ziemi, transmisyjnych pasów, pojemników z mętnymi cieczami, kryształów, przewodów i zębatych kół. W głębi hangaru majaczyły potężne kontury nieaktywnych, ale gotowych do pracy, konstruktów. 

- Tak się właśnie pracuje z przeklętymi koldami panie Sajev, ale ten nieporządek o niczym nie świadczy. 

- Morda człowiek - warknął <phrase id="299019">Trun</phrase> na <phrase id="300662">Huberta</phrase>. - Nie wycieraj sobie pyska koldem, bo bez nas gówno byście mieli nie urobek. 

- <phrase id="312277">Trun</phrase> zachowuj się! Idź pomajstruj coś, do ludzi się nie nadajesz. Proszę tędy panie Sajev. 

Kold rzeczywiście odszedł do jednego z pulpitów i zaczął dokręcać jakieś śruby. Bykiem zerkał na mężczyzn idących w stronę konstruktów. Nagle Trun zobaczył, jak Sajev wykonał dziwny gest przy jednym z warsztatów i kilka przedmiotów zmieniło swoje położenie. Kold wymruczał tylko przekleństwo, ale nie był pewien tego co widzi. Majstrował dalej, nie spuszczał już jednak wzroku z człowieka <phrase id="356959">lorda Baltera</phrase>. 

- Aach, więc to są te słynne konstrukty Landaua. Robią piorunujące wrażenie - Sajev cmoknął z wrażenia, przyglądając się masywnej bryle automatu. W stanie spoczynku, kiedy przewodów i mechanicznych stawów nie napędzała magiczna energia, konstrukty wyglądały jak oplecione przewodami i przekładniami bryły żelaza. 

- Panie Hubercie. Chciałbym obejrzeć aktywny konstrukt. Wręcz - nalegam. 

- Oczywiście, jednak przepisy zabraniają uruchamiania konstruktów w tej hali. Za tą grodzią - mówił sekretarz - znajduje się jednak hala serwisowa. Naprawiamy tam uszkodzone maszyny i testujemy. Nic nie stoi na przeszkodzie, aby przejść tam na krótką demonstrację. <phrase id="301401">Trrruuuun</phrase>! Otwórz grodzie. 
</document>