<?xml version="1.0" encoding="UTF-8"?>
<document id="00102439">
Bardzo podoba mi się idea <phrase id="469168">bloga dwuścieżkowego</phrase> (taki jak np. <phrase id="287949">imaginery.pl</phrase> ) - jedna ścieżka dla dłuższych tekstów, druga ścieżka dla krótkich notek i linków. Mógłbym w tą drugą wrzucać takie notki jak ta: 

Przeglądałem właśnie wywiad z projektantem czcionek <phrase id="287950"><phrase id="287952">Cyrusem</phrase> <phrase id="287951">Highsmithem</phrase></phrase> i znalazłem w nim cytat, który w dwóch zdaniach chwyta wszystko co straszne i wspaniałe w <phrase id="469170">kulturze <phrase id="311292">internetowej</phrase></phrase>. Straszny jest pierwszy impuls twórcy stykającego się z internetem: 

“Ale czemuż by tego nie opublikować? Cyfrowe [czcionki] nie zajmują zbyt wiele miejsca”. 

(W miejsce czcionek można oczywiście wstawić cokolwiek). A po nim następuje jedyne rozsądne wytłumaczenie dla wrzucania do sieci co się da: 

“Lubię obserwować, co ludzie z tym zrobią” 

Pytanie tylko, czy ekstaza towarzysząca obcowaniu z arcydziełami kultury remiksu, która raz na pewien czas z rzeczy nijakich tworzy perełki, przebija udrękę powodowaną obcowaniem z szybko narastającą masą maleńkich rzeczy (jak ta notka!) sumujących się w przytłaczające wszystko. 
</document>