<?xml version="1.0" encoding="UTF-8"?>
<document id="00103888">
W załeżności od gatunku zmienia się również kolor <phrase id="473964">bananowej skórki</phrase>, od zielono-żółtego, przez żółty, żółto-czerwony aż do ciemnoczerwonego. Skórka platanów jest zielona i dużo grubsza, a miąższ mączysty i biały. Miąższ małych bananów ma przybiera kolor kości słoniowej, a ich skórka jest delikatna i żółta. Smak platanów i bananów jest słodki, intensywny i perfumowany, platany jednak zawierają mniejszą ilość cukru od surowych bananów. 

Niektórzy uważają, że drzewo to, które rośnie we wszystkich <phrase id="311251">kolumbijskich</phrase> ogrodach, na patiach domów, u brzegów ulic i w każdym wolnym i niezabudowanym miejscu w mieście „nie nadaje się do niczego”, inni twierdzą, że ta cudowna roślina potrafi zabliźniać rany. W każdym razie, banany i platany są podstawowym pokarmem i składnikiem <phrase id="311249">kolumbijskiej</phrase> kuchni. Ich roczne spożycie w <phrase id="285316">Kolumbii</phrase> wynosi 160 kg na osobę. 

W ostatnich latach, zainteresowanie konsumentów krajów uprzemysłowionych nieskazitelnym wyglądem tzw. „banana kosmetycznego” powoduje iż poszukuje się bananów o konkretnych i ściśle określonych wymiarach i skórce bez najmniejszej plamki. Taka produkcja realizowana za pomocą wysoce zmodernizowyanch systemów zwraca się ku użyciu ogromnych ilości chemikaliów. Jej rezultatem jest również wyrzucanie do śmieci wielkich ilości bananów, które nie spełniają międzynarodowych norm. Tym, co najlepiej opisuje aktualną sytuację na <phrase id="311250">kolumbijskich</phrase> plantacjach bananowych, jest cisza. Zarówno zwierzęta, ptaki i małpki, które zamieszkiwały te regiony uciekają od bananowców. I słusznie! 

W dalszej części, zaprezentuję Wam kilka głównych typów <phrase id="311248">kolumbijskiego</phrase> banana: 

Bocadillo (kanapeczka): zawiera sporą ilość cukru. Mierzy około 15 cm. Po obraniu, ukazuje się złoto-żółty miąższ. Skórka tego gatunku bananów jest bardzo cienka i delikatna, należy więc uważać, aby obierając owoc, nie uszkodzić go. 

Plátano verde (zielony platan): to typ bananów dużo większych od tych żółtych, o grubej, zielonej skórze. Jego rozmiary wahają się od 30 – 50 cm. Platany spożywa się na surowo, kiedy są już dojrzałe i zmieniają kolor skórki na żółty. Można je również ugotować. 

Morado (fioletowy platan): jego charakterystyczną cechą jest delikatna kombinacja smakowa: lekko kwaskowa z nutką słodyczy. 

Hartón (wielki): tak określa się duże platany przeznaczone do gotowania. Osiągają spore rozmiary i nie są tak słodkie jak pozostałe gatunki pochodzące z tej samej rodziny. 
</document>