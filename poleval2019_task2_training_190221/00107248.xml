<?xml version="1.0" encoding="UTF-8"?>
<document id="00107248">
2005-07-21: <phrase id="317732">Grand Theft Auto: <phrase id="317733">San Andreas</phrase></phrase> tylko dla dorosłych 

<phrase id="317734">ESRB</phrase> (<phrase id="317735">Entertainment Software Rating Board</phrase>) – organizacja zajmująca się oceną oraz wyznaczaniem granic wiekowych dla wydawanych w <phrase id="317736">USA</phrase> gier komputerowych i wideo, zmieniła kategorię wiekową popularnej gry <phrase id="317737">Grand Theft Auto: <phrase id="319888">San Andreas</phrase></phrase> z M (Mature/Dojrzali) na AO (Adults Only/Tylko dla dorosłych). Jest ona 19. grą, która uzyskała najwyższe oznaczenie. Poprzednie wersje gry (<phrase id="317738">GTA <phrase id="317740">III</phrase></phrase> i <phrase id="317739">Vice City</phrase>) otrzymywały oznaczenie M. Jako powód, na stronie ESRB wymieniono między innymi mocne podteksty seksualne (strong sexual content) i nagość (nudity). Zmiana jest spowodowana wystąpieniem senator <phrase id="317742">Hillary <phrase id="317744">Clinton</phrase></phrase>, która postanowiła walczyć z producentem gry, <phrase id="317745">Rockstar Games</phrase>. Oskarżyła ich o celowe pozostawienie w kodzie gry scen erotycznych, które mogą być odblokowane za pomocą specjalnej modyfikacji o nazwie <phrase id="317746">Hot Coffee Mod</phrase>. Senator twierdzi, że pomimo nałożonego limitu (Mature oznacza osoby powyżej 17. roku życia) młodzi ludzie mogą w łatwy sposób nabyć grę, a potrzebną modyfikację pobrać z <phrase id="317755">internetu</phrase>. <phrase id="317747">Patricia <phrase id="317749">Vance</phrase></phrase>, prezydent <phrase id="317750">ESRB</phrase> powiedziała, że po przeprowadzeniu śledztwa są przekonani, iż seksualne sceny pojawiają się we wszystkich wersjach gry (na <phrase id="317753">PC</phrase>, <phrase id="317751">PlayStation 2</phrase> oraz <phrase id="317752">Xboksa</phrase>). Przedstawiciele <phrase id="317754">Rockstar Games</phrase> odpowiadają, że co prawda niedozwolone sceny są, ale ich odblokowanie wymaga znacznych zmian w kodzie gry przez osoby trzecie. Nie jest to jednak do końca prawdą – modyfikację stanowi jeden plik o nazwie <phrase id="317756">main.scm</phrase>, który zastępuje oryginalny, występujący w katalogu gry zaraz po instalacji. Jedyną przeszkodą występującą po podmianie plików jest konieczność rozpoczęcia od nowa gry (zapisane stany gry z „czystej” wersji są niekompatybilne ze zmodyfikowanymi). W wyniku zamieszania, plik odblokowujący seksualne sceny został wycofany z niektórych pobieralni. Wycofano także ze sklepów część egzemplarzy gry z nieaktualnym oznaczeniem. Ponadto, producent obiecuje do końca października wydanie nowej wersji gry, która zablokuje możliwość korzystania z modyfikacji. Nieco wcześniej, w sieci powinna ukazać się łatka naprawiająca lukę. Pierwsza dama <phrase id="317757">Stanów Zjednoczonych</phrase> już nie pierwszy raz walczy przeciwko zjawiskom przemocy i seksu w mediach i kulturze. Po stronie <phrase id="317759">Hillary</phrase> <phrase id="317760">Clinton</phrase> stanęli między innymi członkowie <phrase id="317761">Narodowego Instytutu Rodziny i Mediów</phrase>, <phrase id="317762">Fundacji Nowa <phrase id="319889">Ameryka</phrase></phrase> oraz szefowie <phrase id="489983">Fundacji Zapobiegania Przemocy w Rodzinie</phrase>. Luka w kodzie została odkryta przez Bartona <phrase id="317766">Waterducka</phrase>. Pierwsza wersja modyfikacji została stworzona 9 czerwca 2005 roku przez <phrase id="317768"><phrase id="317769">Patricka</phrase> <phrase id="317767">Wildenborga</phrase></phrase> i była skierowana do posiadaczy <phrase id="317770">San Andreas</phrase> w wersji na komputery. Po pewnym czasie powstała odmiana dla Xboksa. W wersji na <phrase id="489984">konsolę PlayStation 2</phrase> sceny mogą zostać odblokowane za pomocą narzędzia <phrase id="489980">Action Replay Max</phrase>. Przy tworzeniu pliku autorowi pomagało wielu fanów, między innymi poprzez zgłaszanie błędów i usterek. Pikantne zabawy z dziewczynami Carla Johnsona nie są jedyną ukrytą rzeczą w <phrase id="317777">San Andreas</phrase>. W grze schowano również deskorolkę, która być może miała służyć do jazdy, jednak opcja ta nie pojawiła się w finalnej wersji gry. Zmiana jednej linijki w pliku gry pozwala wykorzystać deskorolkę jako broń białą. 

Źródła 

ESRB 

Strona twórcy modyfikacji, Patricka Wildenborga 

PC Magazine 

Oświadczenie prasowe <phrase id="317786">Take 2 Games</phrase> 
</document>