<?xml version="1.0" encoding="UTF-8"?>
<document id="00103528">
SZCZĘSNY KUPKA 

W co się przemienię? 

AKTOR 2 

Pomidor. 

SZCZĘSNY KUPKA 

Co wy gracie? 

AKTORKA 2 

Pomidor. 

(Zatyrzymuje pomidora w ręku, przez chwilę milczy, wyczekiwanie.) Kto jest pedałem? (Rzuca, Szczęsny Kupka nie łapie, pomidor się rozwala na jego ubraniu) 

SZCZĘSNY KUPKA 

Keczup. Złamałaś regułę bezwzajemności. Powinno się was wystrzelać, nim wy wystrzelacie nas i zalejecie nas czymś słodkim. 

AKTORKA 1 

Pan jest kwaśny? 

SZCZĘSNY KUPKA wstając rzuca na odchodne 

Ja nie mam smaku, smak jest dobry dla pedaa... 

SCENA 7 

Naprzeciwko siebie dwa okopy. Wojna. Strzelają do siebie. Z nieba bomby lecą. Granaty. Pośród pożogi błędnym krokiem maszeruje niewzruszony Szczęsny Kupka i przygrywa na banjo. 

SZCZĘSNY KUPKA podśpiewuje 

Wojno moja, flaki moje, kto dziś kogo stuka? 

Częstochowska dobrodziejko, szczur ogonka szuka. 

Oj szczur, matko boska, szczur, szczur, 

Narobił mi więcej dziur od kul. 

ŻOŁNIERZ 1 

Wypad z pola bitwy! Won dziadu! 

SZCZĘSNY KUPKA 

Z naszym ciałem toczymy wojnę. I kochać je ciężko, i nie kochać. Gdzie więc pociecha? 

ŻOŁNIERZ 2 

Zmów pacierz, jeśli nie chcesz zejść z forntu! 

SZCZĘSNY KUPKA 

Pacierz jest dobry dla pedałów, dziecko. Czynisz znak krzyża lufą? Niektórzy sobie lufę wkładają, na jedno wychodzi. Śpiewa Szczur spośród chmur... 

ŻOŁNIERZ 1 krzyczy do sąsiedniego okopu 

Przerwijcie na chwilę! 

ŻOŁNIERZ 2 z drugiego frontu do pierwszego 

Przerwiemy jak wy przerwiecie! 

ŻOŁNIERZ 1 

Na „5”! Uwaga: raz, dwa, trzy, cztery, stop! 

(Cichną działania) 

SZCZĘSNY KUPKA 

Przestaliście bzykać, pszczółki? Wojny są dobre dla pedałów. Teraz możecie usłuchać mej pieśni. 

(Z obu frotnów wychodzą żołnierze, biorą pod ręce Szczęsnego Kupkę, banjo upada, wyprowadzają go) 

ŻOŁNIERZ 1 

Wynoś się i nie wracaj. 

ŻOŁNIERZ 2 

Nie przeszkadzaj poważnym ludziom. 

ŻOŁNIERZ 1 

Nie wtykaj nosa w cudze sprawy. 

ŻOŁNIERZ 2 

Niech każdy robi, co do niego należy. 

SZCZĘSNY KUPKA śpiewa 

Pedały mnie pojmały i związały i prowadzały i usta zamykały... 

(Znikają. Po chwili wracają Żołnierz 1 i żołnierz 2. Głos Szczęsnego Kupki: „...i ruchaały”...) 

ŻOŁNIERZ 2 

Ciężko w takich warunkach zachować etos. 

SCENA 8 

Do zakładu pogrzebowego wchodzi Szczęsny Kupka. 

SZCZĘSNY KUPKA 

Dzień dobry żywym. 

GRABARZ 

Błogosławieni, którzy żyją, albowiem to oni umrą. Proszę spocząć. 

SZCZĘSNY KUPKA 

Sprowadza mnie tu specjalne zapotrzebowanie. 

GRABARZ 

Rozumiem. Ktoś nie żyje. 

SZCZĘSNY KUPKA 

O, z pewnością. 

GRABARZ 

Proszę wybaczyć niedyskrecję, ale pan żyje? 

SZCZĘSNY KUPKA 

Nie wiem, ale na wszelki wypadek załóżmy, że tak. 

GRABARZ 

Ja założę pana, pan założy mnie. 

SZCZĘSNY KUPKA 

Co?! To dobre dla pedałów. Za dużo wzajemności, proszę pana. Tylko pedały na każde ja tobie muszą od razu ty mnie. Oczko za oczko, kiła za kiłę. 

GRABARZ 

Do ut des. 

SZCZĘSNY KUPKA 

Pana istnienie życie pana mnie nie zakłada, to jest nie interesuje mnie zakładanie panu pana życia istnieniem istnienia zakładaniu zakładzie... Tfu. Byle pan zrobił, czego oczekuję. 

GRABARZ 

Wybaczy pan tamto pytanie. Trochę mi się już miesza. Ostatnio mam wrażenie, że coraz więcej ludzi żyje. 

SZCZĘSNY KUPKA 

Tak, ale to są pedały, więc nie ma o czym mówić. 

GRABARZ 

Co mogę dla pana zrobić? 
</document>