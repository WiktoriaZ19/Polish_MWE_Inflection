<?xml version="1.0" encoding="UTF-8"?>
<document id="00103797">
W niniejszej pracy magisterskiej przedstawiliśmy formalizm <phrase id="484097">kwantowej teorii pola</phrase> w <phrase id="484098">zakrzywionej czasoprzestrzeni</phrase>. Ograniczyliśmy się jedynie do swobodnego <phrase id="484099">pola skalarnego</phrase>, aczkolwiek nawet ta dziedzina jest bardzo bogata. Ogólne rozważania na ten temat przedstawiliśmy w rozdziale 1. W rozdziale 2 zajęliśmy się kwantową teorią pola dla <phrase id="484101">metryki Robertsona–Walkera</phrase> i <phrase id="484100">przestrzeni de Sittera</phrase>. Bardziej szczegółowo omówiliśmy zjawisko kreacji cząstek w rozszerzającym się wszechświecie, które jest ważne z punktu widzenia kosmologii. Rozważania przedstawione w tym rozdziale mogą być punktem wyjścia do bardziej szczegółowych zagadnień kosmologicznych jak np. u Lindego. Otrzymane w ten sposób wyniki mogą być porównane z doświadczeniem. W rozdziale 3 analizując promieniowanie Hawkinga doszliśmy do wniosku, ze temperatura tego promieniowania zależy od przyjętego układu współrzędnych. Wynik ten jest zaskakujący i można go różnie interpretować. Okazuje się również, że promieniowanie Hawkinga można wyprowadzić zarówno z klasycznej jak i kwantowej teorii pola w zewnętrznym polu grawitacyjnym. Wskazuje to na ścisły związek między tymi teoriami. Podróż po kwantowej teorii pola w polu grawitacyjnym jest niezwykle interesującą przygodą intelektualną, która niestety w niniejszej pracy dobiega końca. Teoria ta łączy dwie same w sobie fascynujące teorie jak kwantowa teoria pola opisująca cząstki elementarne oraz ogólna teorię względności zajmująca się grawitacją. Badanie kwantowej teorii pola w zakrzywionej czasoprzestrzeni z pewnością może nam pomóc w znalezieniu kwantowej teorii grawitacji. Dużą zaletą opisanej w tej pracy magisterskiej teorii jest fakt, że korzysta ona ze sprawdzonych metod, które w standardowej kwantowej teorii pola jak i w <phrase id="484106">ogólnej teorii względności</phrase> przyniosły sukcesy. Wadą takiego podejścia jest pewnego rodzaju odtwórczość, gdyż bierzemy po trochu ze znanych teorii i nie możemy przez to wyjść poza ramy pewnego sposobu myślenia oraz formalizmu matematycznego. Mimo to wydaje się, że warto rozwijać kwantową teorię pola w <phrase id="484105">zakrzywionej czasoprzestrzeni</phrase>. Jest to teoria która pozwala znaleźć odpowiedzi na wiele konkretnych, ﬁzycznych problemów. Jest to jej przewaga nad teoriami, które próbują skwantować samo pole grawitacyjne jak np. teoria strun itp. Wprawdzie założenia tych teorii są bardzo ogólne i eleganckie ale przeważnie jest im trudno przejść do opisu konkretnych zjawisk ﬁzycznych, nie mówiąc juz o porównania wyników z doświadczeniem. 
</document>