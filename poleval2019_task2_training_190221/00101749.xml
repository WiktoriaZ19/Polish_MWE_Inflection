<?xml version="1.0" encoding="UTF-8"?>
<document id="00101749">
Cyniczny student otworzył portal z <phrase id="472795">mapą nalotów</phrase>, o którym czytałem kiedyś, ale dopiero absurdalny tekst z częstochowskiej wyborczej zwrócił nań moją uwagę. Strona ma promować używanie legalnego oprogramowania. Trochę jak <phrase id="472797">mapa fotoradarów</phrase> lub znaki z czarnym punktem , które w tym kontekście powinny się oczywiście znajdować w większych skupiskach politechnicznych akademików. O ile mapa fotoradarów ma sens: tam gdzie fotoradar kierowca zwalnia i być może jest bezpieczniej, podobnie działają czarne punkty. 

Ale mapa nalotów jako promocja legalnego oprogramowania? Chyba w formie budzenia paranoi? Bo jeśli na ulicy <phrase id="306729">Sienkiewicza</phrase>, róg <phrase id="72038">Ukrytej</phrase> zgłoszono nalot, to co zrobi pirat? Przejdzie z odtwarzaczem naładowanym nielegalnymi empetrójkami na drugą stronę ulicy? Przebojem jest jednak to zgłoszenie . Potwierdzone, bo notka z serwisu policji. Ale policja nie podała ulicy, więc zmyślny zgłaszający zaznaczył siedzibę <phrase id="472799">komendy wojewódzkiej</phrase>. Najciemniej jest pod latarnią? 
</document>