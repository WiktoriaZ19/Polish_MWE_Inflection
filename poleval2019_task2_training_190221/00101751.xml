<?xml version="1.0" encoding="UTF-8"?>
<document id="00101751">
Piłem wczoraj herbatę z fusami i proszę - fusy ułożyły się znacząco, pozwalając na przeprowadzenie dokładnej analizy <phrase id="472818">globalnej sytuacji gospodarczej</phrase>. Zainteresowanych metodami badawczymi odsyłam do źródeł . Niestety, nie udało mi się ustalić kolejności chronologicznej tych wszystkich tragicznych zdarzeń, do tego trzeba byłoby zrobić mocną zalewaną kawę. Jeszcze nie jestem gotów na takie poświęcenie dla ludzkości. Przedstawiam więc zdarzenia w kolejności przypadkowej. 

Wielki pożar zniszczy <phrase id="327730">chiński</phrase> bank centralny, gdzie spłoną żywcem miliardy <phrase id="71037">dolarów</phrase> w <phrase id="72070">dolarach</phrase> i obligacjach. Pociągnie to za sobą wielki krach na tamtejszej giełdzie i odwołanie Expo w Szanghaju (<phrase id="71042">Wrocław</phrase> będzie starał się naprędce zorganizować wystawę w <phrase id="72063">Hali Stulecia</phrase>, ale <phrase id="72064">BIE</phrase> zdecyduje, że lepszym miejscem jest boisko do krykieta w <phrase id="71043">Saint John's</phrase> ). Prawdopodobną przyczyną pożaru będzie chęć zniszczenia dowodów na doping <phrase id="327731">chińskich</phrase> sportowców podczas igrzysk w <phrase id="71044">Pekinie</phrase>. 

Krach na <phrase id="327732">chińskiej</phrase> giełdzie pociągnie za sobą krach w USA, wyginą najpierw najsłabsze firmy internetowe i telekomunikacyjne, róbcie kopie zapasowe danych z <phrase id="72071">Facebooka</phrase>! Rosnące ceny energii (ropa po 206,50 $ za baryłkę, było to wyraźnie widoczne w ułożeniu kawałka łodyżki na połówce liścia) doprowadzą do szybkiego wzrostu cen przechowywania danych, co uderzy bezpośrednio w <phrase id="71047">Google</phrase>, <phrase id="72065">Yahoo</phrase> i inne duże firmy, których nie dobił jeszcze krach na giełdzie. 

Fundacja państwa Gatesów przeznaczy ogromne środki na ratowanie <phrase id="71050">internetu</phrase>, ale niewiele to pomoże - konieczne będzie wprowadzenie opłat. Koniec z trzymaniem całej poczty na serwerach, koniec z <phrase id="71053">Wikipedią</phrase>, <phrase id="72066">iTunes</phrase>, <phrase id="72067">Second Life</phrase>, <phrase id="72075">Last.fm</phrase> i inne pożeracze przepustowości tylko dla prawdziwych bogaczy, kampanie reklamowe we flashu również nie dla każdego. <phrase id="71054">Internet</phrase> schudnie, w większości wróci do formatu tekstowego z początku lat dziewięćdziesiątych, a za wszystkie wodotryski trzeba będzie słono płacić. 

Handel internetowy wróci do źródeł - na łóżka polowe i do szczęk, najwięcej będzie można zaoszczędzić na elektryczności. Coraz większy koszt alternatywny czasu wolnego i coraz droższe przechowywanie danych, przepustowość i nawet włączanie własnego komputera na cały dzień spowodują, że dramatycznie zmaleje liczba ochotników w projektach wolnego oprogramowania i wolnej kultury. <phrase id="72068">Creative Commons</phrase> zejdzie do podziemia, gdzie dzięki energii pozyskiwanej z kiszonej kapusty będzie wciąż promować wolne (i niewolne) licencje, w tym nową licencję <phrase id="72069">Attribution-ShareAlike-LowWatt</phrase>. 
</document>