<?xml version="1.0" encoding="UTF-8"?>
<document id="00103955">
W artykule „<phrase id="472060">Small change</phrase>. <phrase id="472061">Why the revolution will not be tweeted</phrase>” <phrase id="472038">Gladwell</phrase> krytykuje wiarę w transformacyjny potencjał mediów społecznych – porównując wymagające odwagi i zaangażowania działania aktywistów walczących z rasizmem w <phrase id="472055">Stanach</phrase> przed półwieczem, do akcji prowadzonych na <phrase id="472056">Twitterze</phrase> i <phrase id="472057">Facebooku</phrase>. Artykuł, który znajdziecie tutaj, przypomina mi trochę ważny tekst <phrase id="472041"><phrase id="472053">Vincente</phrase> <phrase id="472046">Rafaela</phrase></phrase>, dekonstruującego z kolei pojęcie „inteligentnego tłumu” na najczęściej przywoływanym przykładzie obalenia prezydenta Estrady na <phrase id="472058">Filipinach</phrase>. Choć argumenty <phrase id="472049">Gladwella</phrase> i <phrase id="472048">Rafaela</phrase> są różne – pierwszy zwraca uwagę, że „siła słabych więzi” nie wystarczy, by ludzie podejmowali wspólnie ryzyko, bez którego nie ma prawdziwych zmian, drugi z kolei pokazuje, że koncepty teoretyczne często więcej mają wspólnego z dyskursem marketingu i fantazjami klasy średniej, niż rzeczywistością – to punkt dojścia jest podobny: badacze sieci (informatycznych i społecznych) często mieszają poziom opisu z własnymi utopijnymi nadziejami. Niby nic nowego, a jednak czasem umyka. Dlatego od czasu do czasu, żeby zachować trochę intelektualnej higieny, potrzebny jest ktoś taki jak <phrase id="472050">Gladwell</phrase>. 

W ubiegłym tygodniu mówiłem o tym trochę (ale tylko trochę, bo zabrakło czasu) na konferencji organizowanej przez <phrase id="472059">Bibliotekę Elbląską</phrase>, gdzie wspólnie z <phrase id="472044"><phrase id="472054">Edwinem</phrase> Bendykiem</phrase> wspominaliśmy o tym, że być może czas na krytyczną rewizję dyskursu na temat sieci – co ewidentnie zaskoczyło część osób na sali, które identyfikowały nas jako techno-ewangelizatorów i ogólnie entuzjastów. Ja zasygnalizowałem problem wykluczenia przez sieć (jeśli coś cię z kimś łączy, to być może to połączenie jest równocześnie rozłączeniem z kimś innym), wspomniałem też o tym, że tak jak technologia nie jest neutralna, neutralna nie jest też teoria. Jeśli potraktujemy użycie technologii jako wypadkową różnych sił, w tym interpretacji jej użyć i wizji przyszłego rozwoju, to w tym obszarze ważnymi aktorami są nie tylko producenci, technologie, użytkownicy i marketing, ale też badacze, którzy pewne kwestie legitymizują, a inne odrzucają. 
</document>