<?xml version="1.0" encoding="UTF-8"?>
<document id="00102356">
Zgadzam się – jak rzadko 

Czasami – rzadko – bywa tak, że ktoś inny napisze dokładnie to, co się myśli. Bywa wówczas, że pozostaje zazdrościć, że to on właśnie napisał – a nie ja. Ale sądzę, że to dobra zazdrość. Z przyjemnością tedy rekomenduję bywalcom tej witryny tekst <phrase id="484685"><phrase id="337681">Marka</phrase> <phrase id="337682">Piwowskiego</phrase></phrase> z dzisiejszej "<phrase id="337683">Gazety Wyborczej</phrase>". Nosi on tytuł "<phrase id="337684">Trzy powody, dla których nie należy płacić <phrase id="484687">abonamentu TV</phrase></phrase>". Zaczyna się tak: 

<phrase id="484688">Telewizję publiczną</phrase> łączy z nami, telewidzami, kontrakt – my płacimy abonament, a telewizja ma nam dostarczyć produkt do oglądania. Ten produkt powinien być pełnowartościowy. Otóż nie jest. Telewizja dostarcza nam produkt o zaniżonej wartości po zawyżonej cenie. Może tak robić, bo jej kontrakt z nami jest asymetryczny – my abonament płacić musimy, a telewizja niczego nie musi. Może nadawać, co chce. Jest praktycznie bezkarna i poza kontrolą. A ponieważ jest tylko narzędziem – jak skalpel, którym można odebrać albo uratować życie – wszystko zależy od tego, w czyje trafi ręce. Otóż telewizja dostała się w niewłaściwe ręce i przede wszystkim przestała być publiczną… 
</document>