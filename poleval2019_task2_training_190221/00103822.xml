<?xml version="1.0" encoding="UTF-8"?>
<document id="00103822">
Mikrohodowle prowadzano w <phrase id="484273">podłożu bulionowym</phrase> z glukozą (P5). Całkowita objętość pojedynczej mikrohodowli wynosiła 350 μl. Wszystkie mikrohodowle oraz kontrole wykonano w 5 powtórzeniach. Kontrole stanowiły podłoża nie inokulowane. Parametry hodowli: filtr – szerokozakresowy, λ=420-580 nm; wstrząsanie – ciągłe, intensywność średnia; temp. 30°C; interwał pomiaru OD – 15 lub 20 minut; czas hodowli: 40-70 godzin. Do przygotowania inokulum stosowano zawiesinę biomasy pochodzącej z 5-godzinnej lub 20-godzinnej hodowli wstrząsanej w podłożach P2 i P2a, odpowiednio dla bakterii z rodzaju Bacillus oraz Micrococcus. Biomasę wirowano 3-krotnie i przemywano sterylnym płynem fizjologicznym. Jako inokulum stosowano zawiesinę komórek w płynie fizjologicznym o gęstości optycznej A550 = 2,5 ± 0,2. Roztwory substancji redukujących sterylizowano przez filtrację. Na podstawie uzyskanych krzywych wzrostu wyznaczono: długość lag fazy wyrażoną w godzinach; współczynnik maksymalnej szybkości właściwej wzrostu (μmax) obliczony ze wzoru μmax=(lnOD2-lnOD1)/t2-t1 oraz maksymalny plon biomasy wyrażony w wartości gęstości optycznej (OD). 
</document>