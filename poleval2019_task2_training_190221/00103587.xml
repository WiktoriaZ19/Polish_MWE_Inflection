<?xml version="1.0" encoding="UTF-8"?>
<document id="00103587">
Pięć kawałków - <phrase id="300492">Tyler</phrase> otworzył jadłospis na <phrase id="357340">wegetariańskiej stronie</phrase>, gdzie oprócz spisu dań była też gruba, szara koperta - Zgodnie z umową. 

Jeszcze nie zawarliśmy żadnej umowy. 

Wydawało mi się, że już się dogadaliśmy. 

W jakiej sprawie? 

Kiedy ci powiem, będziesz musiał wziąć te pieniądze. Układ zaczynie obowiązywać - <phrase id="300493">Tyler</phrase> pociągnął łyczek rozwodnionej krwi. 

A jeśli nie spodoba mi się, to co usłyszę? 

Weźmiesz kopertę i zapomnisz o wszystkim. O każdym szczególe. Ale mam nadzieję, że ci się spodoba i zaczniemy współpracę. 

A jeżeli mi się nie spodoba i nie uda mi się zapomnieć? 

Uda się. I proszę cię, wyłącz nagrywanie. To nie jest wywiad dla gazety - <phrase id="300494">Tyler</phrase> uśmiechnął się ironicznie. 

Dałbyś dobry przykład, gdybyś wyłączył swoje nagrywanie - odchyliłem lekko mankiet koszuli i wymownie spojrzałem, najpierw na swój, a potem na jego zegarek. 

Uśmiechnęliśmy się do siebie. Spod rękawa koszuli Tylera wystawał ten sam Seiko XR14 za osiem 8200 <phrase id="299869">dolarów</phrase>, który nie tylko nagrywał, ale subtelną wibracją informował właściciela, że w promieniu trzech metrów ktoś inny robi to samo. 

Szefowie <phrase id="299434">Tylera</phrase> najwyraźniej chcieli, żebym o czymś napisał, albo wprost przeciwnie - nie dotykał jakiegoś tematu, a jednocześnie szykowali na mnie haka. Sprawa brzydko pachniała, ale w równym stopniu mnie to odpychało, co pociągało. Byłem dziennikarzem. Smród był kompasem, dzięki któremu łatwiej trafiałem do celu. 

Zgoda - <phrase id="299435">Tyler</phrase> zaczął manipulować przy swoim zegarku - Robię to pierwszy, żebyś mógł sprawdzić, że wyłączyłem. 

Powinienem udawać, że wchodzę z Tylerem w układ, a gdy na chwilę się zagapi - przegryźć mu tętnicę, wyssać z niej wszystkie informacje i złożyć z nich artykuł. Z drugiej jednak strony, miałem przed sobą całe trzy tygodnie urlopu, po raz pierwszy, od kiedy zacząłem pracę w <phrase id="299437">Battery</phrase>. Mogłem wszystko zepsuć, pakując się w sprawę, która pochłonie mnie na nie wiadomo jak długo. 

Rozmyśliłem się - powiedziałem zdecydowanie - Nie wchodzę w to. 

Jak wszyscy ekskluzywni dealerzy, <phrase id="300727">Tyler</phrase> najmniejszym gestem ani grymasem twarzy, nie dał po sobie poznać, jak bardzo jest zawiedziony. Powoli, jakby liczył, że jeszcze się rozmyślę, schował do kieszeni kopertę, wyjął portfel i dał kelnerowi znak, że chce zapłacić. 

Szkoda - powiedział z uśmiechem - Liczyliśmy na ciebie. 

Zamiast wstać i wyjść, gapiłem się jak <phrase id="301337">Tyler</phrase> wyjmuje studolarówkę i płaci za drinka. Coś kazało mi zostać jeszcze przez chwilę przy stoliku. Instynkt kazał mi zostać jeszcze przez chwilę przy stoliku, zaprzeczając obiegowemu poglądowi, że działa w interesie swojego właściciela. Mój okazał się wredny. Straciłem przez niego urlop. 

Gdy Tyler chował resztę z rachunku do portfela, nagle wypadła z niego wizytówka. Nie zdążyłem nic przeczytać, ale zauważyłem niebieskie logo, które gdzieś już przedtem widziałem. <phrase id="301338">Tyler</phrase> szybko zabrał wizytówkę i schował ją do przegródki portfela. Po nerwowym sposobie, w jaki to zrobił, domyśliłem się, że nie chce zostawić mi żadnego tropu. Tyler wstał, podał mi dłoń na pożegnanie i wyszedł bez słowa, a ja przypomniałem sobie, że identyczne niebieskie logo widziałem godzinę wcześniej w teatrze. Było na stojakach reklamowych w foyer. W czasie przerwy, krążąc bez sensu od ściany do ściany, mijałem je wiele razy. Oprócz symbolu graficznego były tam duże litery UGI oraz mały napis - <phrase id="301484">Universal Global Investments</phrase>, sponsor i promotor kultury. 
</document>