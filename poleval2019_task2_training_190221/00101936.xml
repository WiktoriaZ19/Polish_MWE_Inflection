<?xml version="1.0" encoding="UTF-8"?>
<document id="00101936">
4) nakładają na licencjobiorcę obowiązek niewykorzystywania licencjonowanych know-how lub praw własności przemysłowej na obszarze pokrywającym się z obszarami, na których prowadzą działalność inni licencjobiorcy; 

5) nakładają na licencjobiorcę obowiązek nieprowadzenia aktywnej sprzedaży towarów objętych licencją na obszarach, na których prowadzą działalność inni licencjobiorcy, w szczególności przez podejmowanie działań reklamowych lub promocyjnych skierowanych do nabywców mających siedzibę albo miejsce zamieszkania na tych obszarach, tworzenie oddziałów lub organizowanie centrów dystrybucji na tych obszarach; 

6) nakładają na licencjobiorcę obowiązek oznaczania towarów objętych licencją znakiem towarowym, innym znakiem odróżniającym lub nazwą licencjodawcy w okresie obowiązywania porozumienia, pod warunkiem że nie zakazują umieszczania informacji, że licencjobiorca jest <phrase id="465712">producentem towarów</phrase> objętych licencją; 

7) nakładają na licencjobiorcę obowiązek ograniczenia produkcji towarów objętych licencją do wielkości, jaka jest konieczna do produkcji jego własnych towarów lub jaką licencjobiorca jest w stanie sprzedać jako integralną część, część zamienną lub część w inny sposóbzwiązaną ze sprzedażą jego własnych towarów, pod warunkiem że wielkość produkcji towarów objętych licencją jest dowolnie ustalana przez licencjobiorcę. 

2. Wyłączenie stosuje się również do porozumień zawierających postanowienia, które: 

1) nakładają na licencjobiorcę obowiązek nieujawniania całości lub części licencjonowanego know-how także po ustaniu porozumienia, nie dłużej jednak niż przez okres, w którym <phrase id="465714">licencjonowane know-how</phrase> jest niejawne; 

2) nakładają na licencjobiorcę obowiązek nieudzielania sublicencji lub nieprzenoszenia praw i obowiązków wynikających z licencji na osoby trzecie; 

3) nakładają na licencjobiorcę obowiązek niekorzystania z licencjonowanych know-how lub <phrase id="465716">praw własności przemysłowej</phrase> po ustaniu porozumienia, pod warunkiem że know-how pozostaje niejawne lub prawa własności przemysłowej nadal korzystają z ochrony; 

4) nakładają na licencjobiorcę obowiązek udzielenia licencjodawcy licencji wzajemnej na wszelkie udoskonalenia lub nowe zastosowania towarów objętych licencją, pod warunkiem że: 
</document>