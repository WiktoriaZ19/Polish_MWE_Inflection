<?xml version="1.0" encoding="UTF-8"?>
<document id="00102578">
metryka tekst pierwotny 

DECYZJA Nr 221/MON MINISTRA OBRONY NARODOWEJ 

z dnia 5 czerwca 2006 r. 

w sprawie zasad budowy komórek organizacyjnych <phrase id="466483">Ministerstwa Obrony Narodowej</phrase> 

Na podstawie § 2 pkt 4 i 14 rozporządzenia <phrase id="466484">Rady Ministrów</phrase> z dnia 9 lipca 1996 r. w sprawie szczegółowego zakresu działania <phrase id="466485">Ministra Obrony Narodowej</phrase> (Dz. U. Nr 94, poz. 426), ustala się co następuje: 

1. W celu zapewnienia jednolitej praktyki w zakresie kształtowania struktur organizacyjnych w Ministerstwie Obrony Narodowej wprowadza się "Zasady budowy komórek organizacyjnych Ministerstwa Obrony Narodowej", stanowiące załącznik do decyzji. 

2.Traci moc: 

1) decyzja Nr 14/MON Ministra Obrony Narodowej z dnia 22 stycznia 2002 r. w sprawie określenia stanowisk dyrektorów i zastępców dyrektorów przeznaczonych dla członków korpusu służby cywilnej w komórkach organizacyjnych Ministerstwa Obrony Narodowej (Dz. Urz. MON Nr 1, poz. 10, z późn. zm.); 

2) Nr 15/MON Ministra Obrony Narodowej z dnia 22 stycznia 2002 r. w sprawie wprowadzenie zasad budowy komórek organizacyjnych Ministerstwa Obrony Narodowej (Dz. Urz. MON Nr 1, poz. 11). 

3. Decyzja wchodzi w życie z dniem ogłoszenia, z mocą obowiązującą od dnia podpisania. 

Minister Obrony Narodowej : R. Sikorski 

Załącznik do decyzji Nr 221/MON Ministra Obrony Narodowej z dnia 5 czerwca 2006 r. (poz. 129) 

Zasady budowy komórek organizacyjnych Ministerstwa Obrony Narodowej. 

1. Rodzaj i nazwę komórek organizacyjnych wchodzących w skład Ministerstwa Obrony Narodowej, zwanego dalej "Ministerstwem", określa "Statut Ministerstwa Obrony Narodowej". 

2. Przy określaniu wewnętrznej struktury komórek organizacyjnych Ministerstwa, zwanych dalej "komórkami organizacyjnymi", bierze się pod uwagę obszar działania komórki, ilość i złożoność powierzonych do realizacji zadań. 

3. Za prawidłowe kształtowanie struktur organizacyjnych odpowiada <phrase id="466486">Dyrektor Generalny Ministerstwa Obrony Narodowej</phrase>, zwany dalej "Dyrektorem Generalnym". 

4. Strukturę wewnętrzną komórek organizacyjnych określają etaty, nadawane na podstawie odrębnych przepisów. 

5. Limit stanowisk etatowych żołnierzy zawodowych oraz członków korpusu służby cywilnej i pozostałych pracowników dla Ministerstwa określa odrębną decyzją Minister Obrony Narodowej, zwany dalej "Ministrem". 
</document>