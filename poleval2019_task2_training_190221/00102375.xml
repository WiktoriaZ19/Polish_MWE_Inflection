<?xml version="1.0" encoding="UTF-8"?>
<document id="00102375">
Mnie jednak bardziej interesują kolekcjonerzy. Ludzie, którzy zapewne magazynują ilości treści wielokrotnie przekraczające indywidualne możliwości ich przetrawienia, ale robiący to jednak z wiarą - naiwną - że ściąganie służy jednak oglądaniu. 

Myślałem o nich mając w tyle głowy powiedzonko <phrase id="337844">Gibsona</phrase> o przeszłości nierówno rozproszonej w teraźniejszości. <phrase id="337846">New Scientist</phrase> opublikował właśnie <phrase id="484811">Science Fiction Special</phrase> poświęcony przyszłości science fiction jako gatunku (literackiego). O zdanie spytano szóstkę autorów, w tym właśnie <phrase id="484812">Williama <phrase id="337852">Gibsona</phrase></phrase>, który cytuje <phrase id="342848">J.G. <phrase id="337853">Ballarda</phrase></phrase> (”<phrase id="337854">Ziemia to obca planeta</phrase>”) i dodaje, że 

"Najprzydatniejsza rzecz, jakiej nauczyła mnie science fiction, to że każda obecna chwila, zawsze, jest czyjąś przeszłością i czyjąś przyszłością." 

Idąc tropem intuicji <phrase id="337855">Gibsona</phrase> trzeba założyć, że któregoś dnia (niedługo?) wszyscy będziemy mieć takie kolekcje, jakie dzisiaj mają mega-piraci. I to w urządzeniach rozmiaru pendrive’a, a może nawet orzeszka . To trochę jak z przestrzenią do magazynowania danych - kilkanaście lat temu cieszyły nas dyskietki i komputery z megabajtem ramu, dzisiaj cieszą nas karty pamięci 8gb. A w <phrase id="342850">ICM</phrase>, gdzie pracuję, właśnie uruchomiono 221. z kolei najszybszy komputer na świecie o nazwie Nautilus , który potrafi osiągnąć niezrozumiałą dla mnie prędkość obliczeń 24 teraflopów - i który ma rozmiar szafy, niczym pierwsze komputery. 

Ciekawe, jak sobie z tymi kolekcjami będziemy radzić. Wydawałoby się, że trzeba już się szykować, testować normy społeczne, wzorce zachowań, kolektywne mechanizmy filtrowania, itp. Zorganizowanych działań jakoś nie widać - ale zmiana być może dokonuje się organicznie i ma charakter międzypokoleniowy. Tak sugeruje <phrase id="484814">Dan Tapscott</phrase>, o którego nowej książce pisze <phrase id="337860">The Economist</phrase> . <phrase id="337862">Tapscott</phrase> przebadał 8000 osób w 12 krajach i twierdzi, że dorasta właśnie Generacja Sieci. Podobno przeciętny 20-latek ma dzisiaj za sobą 20 000 godzin w <phrase id="337863">internecie</phrase> i 10 000 godzin grania w gry. Co, jak sugeruje <phrase id="337864">Tapscott</phrase>, może być formatywnym doświadczeniem tego pokolenia - które jako pierwsze dorasta z takim bagażem doświadczeń cyfrowych. 

I tu pojawia się ciekawy związek z <phrase id="337866"><phrase id="337867">Malcolmem</phrase> <phrase id="337868">Gladwellem</phrase></phrase> i jego nową książką (pisze o niej <phrase id="337869"><phrase id="337870">Edwin</phrase> Bendyk</phrase> ). W sylwetce Gladwella w <phrase id="337876">The New York Magazine</phrase> są odwołania do cytowanych przez Gladwella badań pokazujących, że prawdziwą ekspertyzę w określonej dziedzinie osiąga się po 10 000 godzinach praktyki. 
</document>