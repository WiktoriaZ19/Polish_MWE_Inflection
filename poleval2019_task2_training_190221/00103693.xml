<?xml version="1.0" encoding="UTF-8"?>
<document id="00103693">
Pewien czas temu <phrase id="342933">Vagla</phrase> napisał do stowarzyszenia <phrase id="338590">KOPIPOL</phrase> w sprawie wynagrodzeń, które należą się jemu jako autorowi, a które stowarzyszenie powinno wypłacić z pieniędzy, które pobiera jako organizacja zbiorowego zarządzania prawami autorskimi. W odpowiedzi dowiedział się, że <phrase id="338592">KOPIPOL</phrase> nie wypłaca indywidualnych wypłat twórcom i zamiast tego prowadzi repartycję poprzez specjalne fundusze, o pieniądze z których twórcy mogą się ubiegać. Planując w przyszłości stworzenie mechanizmów repartycji indywidualnej, <phrase id="338591">KOPIPOL</phrase> stwierdził że: “Ze względu na konieczność zapobieżenia nadmiernemu rozdrobnieniu wypłat, corocznie byłaby ustalana minimalna wysokość należności, poniżej której kwoty nie byłyby naliczane i podlegałyby włączeniu do puli podlegającej podziałowi”. 

Teraz czytam w <phrase id="338583">Financial Times</phrase>, że <phrase id="485244">MCPS-PRS Alliance</phrase>, brytyjska org. zbiorowego zarządu prawami kompozytorów, autorów piosenek i wydawców, zawarła umowę z <phrase id="347502">Google</phrase>. Na jej mocy Google za jednorazową opłatą ryczałtową (o nieznanej wartości) uzyskało prawa do wykorzystania na <phrase id="344089">Youtube</phrase> 10 milionów utworów stworzonych przez członków <phrase id="338585">MCPS-PRS</phrase>. 

Co ciekawe, <phrase id="338586">MCPS-PRS</phrase> będzie monitorować jedynie 5-10% najpopularniejszych utworów i wypłacać wynagrodzenia ich twórcom. Jak stwierdza <phrase id="338587"><phrase id="338589">Andrew</phrase> Shaw</phrase> - jeden z dyrektorów organizacji, 

“W przypadku długiego ogona nie warto prowadzić obliczeń” 

Komentator z Listening Post słusznie zauważa, że przemysł muzyczny z jednej stronie tropi i zwalcza nawet najdrobniejsze naruszenia praw autorskich - ale nie jest gotów z równą pieczołowitością dbać o prawa twórców. Sprawa jest też ciekawa o tyle, że twórczość z długiego ogona przyjęło się traktować jako amatorską i niekomercyjną - przełomowość koncepcji <phrase id="338595">Andersona</phrase> polega na tym, że pokazuje on, jak na długim ogonie zarabiać. Fakt, że argumentował głównie za możliwością zarabiania przez pośredników, a nie twórców - tezę tę potwierdza niestety historia z <phrase id="338596">MCPS-PRS</phrase> i <phrase id="347504">Googlem</phrase>. Pozytywny aspekt tej historii - wydaje się, że <phrase id="347505">Google</phrase> wykupiło również prawa do remiksowania materiałów przez użytkowników Youtube. Jeśli to prawda, to jest to duży krok naprzód dla kultury remiksu. 
</document>