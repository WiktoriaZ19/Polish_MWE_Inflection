<?xml version="1.0" encoding="UTF-8"?>
<document id="00102739">
INFORMACJA DOTYCZĄCA REALIZACJI INICJATYWY UCHWAŁODAWCZEJ MIESZKAŃCÓW MIASTA OPOLA 

Uprawnienia mieszkańców miasta Opola oraz ich organizacji w zakresie kierowania do Rady Miasta Opola wniosków o podejmowanie uchwał w przedmiocie nie zastrzeżonym do właściwości innych organów i podmiotów reguluje uchwała Nr XXVI/221/04 Rady Miasta Opola z dnia 26 lutego 2004 r. w sprawie uchwalenia statutu miasta Opola z późniejszymi zmianami. 

Zgodnie z § 31 Statutu Miasta Opola z inicjatywą podjęcia uchwały może wystąpić: 

1) <phrase id="466523">Prezydent Miasta Opola</phrase>, 

2) komisje stałe i doraźne Rady Miasta Opola, 

3) klub radnych, 

4) grupa co najmniej 3 radnych, 

5) <phrase id="466524">Przewodniczący Rady Miasta Opola</phrase>, 

6) grupa co najmniej 500 mieszkańców mających stałe zameldowanie w Opolu i czynne prawo wyborcze. 

W celu zrealizowania inicjatywy uchwałodawczej mieszkańcy mogą zawiązać Komitet Inicjatywy Uchwałodawczej. 

Komitet przygotowuje projekt uchwały w formie pisemnej a następnie organizuje zbieranie podpisów mieszkańców popierających inicjatywę uchwałodawczą, zachowując następujące wymogi: 

1) w imieniu komitetu występuje pełnomocnik komitetu, wskazany w pisemnym oświadczeniu podpisanym przez osoby tworzące komitet, 

2) w miejscu zbierania podpisów mieszkańców miasta musi być wyłożony do wglądu projekt uchwały, 

3) mieszkaniec miasta udziela poparcia projektowi uchwały wpisując na listę: 

- swoje imię i nazwisko, 

- adres stałego zameldowania w Opolu, 

- numer PESEL, 

- oświadczenie o czynnym prawie wyborczym, 

- własnoręczny podpis. 

Projekt uchwały z uzasadnieniem oraz wykazem osób popierających projekt (co najmniej 500 mieszkańców) składa Przewodniczącemu Rady Miasta Opola pełnomocnik komitetu. 

Projekt uchwały z uzasadnieniem oraz wykazem osób popierających projekt (co najmniej 500 mieszkańców) podlega weryfikacji co do zgodności z wymogami procedury inicjatywy uchwałodawczej przez <phrase id="466526">Biuro Rady Miasta</phrase>. 
</document>