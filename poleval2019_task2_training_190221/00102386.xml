<?xml version="1.0" encoding="UTF-8"?>
<document id="00102386">
<phrase id="342890">Fandomy</phrase> to z całą pewnością społeczności, które wywierają ogromny wychowawczy wpływ na swoich członków. Kształtują one ich osobowość, postawy, wyznawane przez nich wartości czy normy. Nie chodzi mi tutaj o socjalizację do owej specyficznej <phrase id="484875">grupy subkulturowej</phrase>, jaką są fani danego produktu czy gatunku popkulturowego. Pominę aspekt przyswajania sobie norm i reguł charakterystycznych dla danego <phrase id="342891">fandomu</phrase> jako specyficznej wspólnoty. Skupię się bardziej na wpływie treści, które fani czynią przedmiotem swojego uwielbienia. Wpływ treści komunikatów medialnych na odbiorcę jest niewątpliwy. Badacze wielokrotnie podejmują debatę, czy jest to wpływ negatywny, bardzo szeroko opisywany w publikacjach naukowych, czy raczej pozytywny, polegający na kształtowaniu pozytywnych postaw i zachowań. Nie chcę rozstrzygać, który spośród tych poglądów bliższy jest prawdzie. Moim zadaniem wskazanie jest, że treści przekazów medialnych, którymi fani się interesują, wywierają na nich wpływ wychowawczy. Co ważne, ze względu na silne zaangażowanie fanów w odbiór różnych treści, wpływ ten jest znaczący. Przykładowo fani niejednokrotnie utożsamiają się z bohaterami serialu, wiele postaci stanowić może dla nich wzorzec osobowy. Powszechnie dyskutowany jest chociażby przypadek <phrase id="484878"><phrase id="342887">Harry’ego</phrase> Pottera</phrase> . Różne <phrase id="484880">środowiska wychowawcze</phrase> sprzeczają się o to, jaki wpływ na <phrase id="484883">kształtowanie osobowości</phrase> młodych fanów mają przygody nastoletniego czarodzieja. O przejmowaniu wzorów osobowych świadczyć może chociażby przebieranie się fanów za ulubione postaci. Ciekawy przykład wpływu treści na odbiorców-fanów podaje <phrase id="338312">Witold</phrase> Jakubowski. Badacz ten, opisując go na podstawie <phrase id="342889">polskich</phrase> telenoweli, stwierdza, że tego typu seriale są poradnikami życia. Zawierają w sobie postulowane wizerunki człowieka i świata, często podejmowane są w nich tematy publicystyczne, równie często przemycane są w treści różne instrukcje jak należy postępować, a jak nie, w rozmaitych sytuacjach życiowych. Jedną z korzyści płynących z użytkowania seriali jest zatem pomoc w rozwiązywaniu rzeczywistych problemów we własnym życiu. Tak właśnie używają ich najczęściej najzagorzalsi zwolennicy serialu, czyli po prostu fani. Doskonale widać to na tworzonych przez nich społecznościach wirtualnych. Jakubowski opisuje <phrase id="338315">internetowe</phrase> wspólnoty wielbicieli seriali <phrase id="338316">Plebania</phrase> , <phrase id="338317">Klan</phrase> , <phrase id="338318">Na dobre i na złe</phrase> i wskazuje na obecny w nich poradniczy kontekst serialu. W społecznościach tych fani mogą się swobodnie wypowiadać, wymieniać poglądy, komentować serialowe wydarzenia. Sprzyja to <phrase id="484885">nieformalnej edukacji</phrase>, której są przedmiotem, sprzyja przyjmowaniu postulowanych w serialu wzorów. 
</document>