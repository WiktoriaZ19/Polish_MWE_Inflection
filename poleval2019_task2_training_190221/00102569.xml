<?xml version="1.0" encoding="UTF-8"?>
<document id="00102569">
Miasto jest wspólnotą samorządową osób zamieszkujących na terenie <phrase id="466468">Zielonej Góry</phrase>, posiadającą osobowość prawną, która swoje zadania publiczne wykonuje w imieniu własnym i na własną odpowiedzialność oraz w imieniu mieszkańców. 

<phrase id="466469">Wspólnota samorządowa</phrase> podejmuje rozstrzygnięcia w głosowaniu powszechnym lub za pośrednictwem organów miasta: 

rady miasta, która jest <phrase id="466471">organem stanowiącym</phrase> i kontrolnym; 

prezydenta miasta, który jest organem wykonawczym. 

Organy miasta podejmują samodzielne decyzje w ramach posiadanych kompetencji, zgodnie z przepisami prawa w celu wykonywania gminnych i powiatowych (<phrase id="466474">miasta na prawach powiatu</phrase>) zadań publicznych oraz z zakresu zadań administracji rządowej określonych w ustawach i zawartych porozumieniach. Do przedmiotu działalności miasta należą wszystkie sprawy publiczne o znaczeniu lokalnym (zadania własne), nie zastrzeżone ustawami na rzecz innych podmiotów, których celem jest zaspokajanie zbiorowych potrzeb mieszkańców w tym: 

- <phrase id="466475">świadczenia społeczne</phrase>, kulturalne, edukacyjne, kultury fizycznej i turystyki, ochrony zdrowia oraz prowadzenie polityki prorodzinnej wśród mieszkańców; 

- gospodarka i zarządzanie infrastrukturą komunalną miasta – woda i kanalizacja, usuwanie i oczyszczanie ścieków komunalnych, utrzymanie czystości i porządku w mieście oraz urządzeń sanitarnych, eksploatacja wysypiska, unieszkodliwianie odpadów komunalnych, zaopatrzenie w energie elektryczną, cieplną i gaz; 

- gospodarka i zarządzanie infrastrukturą komunikacyjną miasta – drogi, ulice, place, organizacja ruchu drogowego, lokalny transport zbiorowy; 

- nadzór architektoniczny i budowlany, rozwój i ład przestrzenny miasta; 

- gospodarka i zarządzanie majątkiem miasta obejmującym między innymi nieruchomości gruntowe, mieszkaniowe i użytkowe, gminne obiekty i urządzenia użyteczności publicznej oraz obiekty administracyjne; 

- ochrona istniejącego środowiska naturalnego, przyrodniczego i gospodarki wodnej, a także kształtowanie przyszłych zasobów zieleni i zadrzewień w mieście; 

- przygotowywanie i realizacja inwestycji miejskich; 

- wspieranie idei samorządowych, w tym promocja oraz współpraca z innymi organizacjami i społecznościami z kraju i z zagranicy; 

- usługi komunalne na rzecz mieszkańców; 

- informowanie i doradztwo dla mieszkańców; 

- zapewnienie bezpieczeństwa i porządku publicznego, ochrony przeciwpożarowej, przeciwpowodziowej oraz zapobieganie innym nadzwyczajnym zagrożeniom życia i zdrowia ludzi oraz środowiska; 

- pobieranie danin, podatków i opłat. 
</document>