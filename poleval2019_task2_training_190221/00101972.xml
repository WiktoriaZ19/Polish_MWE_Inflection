<?xml version="1.0" encoding="UTF-8"?>
<document id="00101972">
" zamiast edukować użytkowników <phrase id="74137">internetu</phrase>, przyjęto strategię siania niepokoju i niszczenia konkurencji " - na pewno nie ma żadnych tekstów edukujących? To są insynuacje. " oczywiście, jak każda służba, <phrase id="76847">giodo</phrase> będzie chciało się wykazać " - rzeczywiście po ostatnich dwóch latach można odnieść wrażenie, że służby powołano wyłącznie w celu wykazywania się , ale gdzie te liczne przykłady nadużyć <phrase id="76846">GIODO</phrase>? " ogólne przekaz jest prosty:" - typowa łasica. " brakuje tylko płaczącego dziecka i mielibyśmy gazetową wersję programu redaktor <phrase id="76848">jaworowicz</phrase> " - jednak płaczącego dziecka brakuje. 

Sytuacji nie ratuje tu ani forma wypowiedzi (felieton), ani miejsce (blog). Jeśli oskarżasz kogoś o sianie zamętu, zbierasz burzę. 

Sam fakt, że nie wiesz, czy <phrase id="74138">Agora</phrase> rzeczywiście kazała swoim redaktorom napadać na <phrase id="76845">Naszą Klasę</phrase> w ramach nieczystej walki rynkowej, ale to sugerujesz, a potem na Twój autorytet powołuje się <phrase id="76850">Dziennik</phrase>, żeby rzeczywiście Agorze dokopać (co oczywiście nie było Twoim zamiarem, a <phrase id="76851">Dziennik</phrase> olał prawo, o dobrych obyczajach nie wspominając), jest czarnym PR, może rzeczywiście bardziej niż FUDem, ale metoda jest podobna. Informacje są negatywne, są ogólne i mają zdyskredytować konkretny podmiot w konkretnym przypadku. 

Masz oczywiście rację, że <phrase id="76852">Wyborcza</phrase> przesadziła, że wyszedł im FUD, nawet jeżeli wynikał z głupoty redaktorów, którzy o <phrase id="74143">internecie</phrase> nie wiedzą nic, a ochronie danych osobowych jeszcze mniej. Głupota ich nie usprawiedliwia. Kontrola zbiorów danych jest jednak najważniejszym zadaniem GIODO, do tego cały ten urząd został powołany. Odbędzie się nie dlatego, że <phrase id="76854">Wyborcza</phrase> napisała o przerażonej prawniczce, tylko Wyborcza napisała o przerażonej prawniczce (podkreślam ponownie, że głupio napisała), bo odbędzie się kontrola. 
</document>