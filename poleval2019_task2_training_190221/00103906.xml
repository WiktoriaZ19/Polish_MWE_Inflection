<?xml version="1.0" encoding="UTF-8"?>
<document id="00103906">
Zawsze zachwycało mnie kupowanie <phrase id="480976">świeżych owoców</phrase> i warzyw na otwartych na powietrzu targach albo wielkich jarmarkach, na których mogłam przechadzać się między rzędami stoisk wypełnionych wszelkimi rodzajami produktów, bardziej lub mniej znanych, ale zawsze smakującach tak jak miejsce, w jakim się aktualnie znajdowałam. 

W <phrase id="285711">Barcelonie</phrase> na przykład, uwielbiałam odwiedzać niewielki targ usytuowany przy samych <phrase id="285712">Las Ramblas</phrase>, na którym kupowałam brzoskwinie lub słodkie winogrona przed zwiedzaniem konstrukcji sławnego <phrase id="310724">Gaudiego</phrase>. W Batouri, zagubionym w <phrase id="311213">kameruńskiej</phrase> puszczy, pewnego dnia wybrałam się z moją przyjaciółką na <phrase id="311215">afrykański</phrase> rynek i prawie zemdlałam, w niesamowitym upale i słońcu padającym w zenicie, kupując platany i rybę przez trzy długie godziny. <phrase id="285716">Caroline</phrase> wybierała towary z prawdziwie afrykańską cierpliwością, rozmawiając ze sprzedawcami. Następnie spakowała produkty do koszyka, który niosła na głowie, a ja jak małpa chwyciłam kiść platanów w rękę i pomaszerowałyśmy do domu, aby przygotowaś pyszny obiad na ogniu znajdującym się poza budynkiem, w jedynym garnku, jaki posiadała moja koleżanka. 

Tutaj, w <phrase id="285717">Bogocie</phrase>, również znalazłam podobne miejsce, które bardzo lubię i które odwiedzam co tydzień, z reguły w soboty lub niedziele rano. <phrase id="285718">Palo Quemado</phrase> jest najbardziej znanym targiem <phrase id="285719">Bogoty</phrase>. Jego powierzchnia podzielona jest na kilka sekcji: owoce, warzywa, sery, jajka, mięso, ryby, ziarna i zboża, kwiaty i artykuły przemysłowe. 

Spora większość sprzedawców jest pochodzenia indiańskiego; są niscy, mają kruczoczarne włosy i ciemną skórę. Proponują wszelkie owoce tropikalne, które rosną na tych ciepłych ziemiach, we wszystkich kolorach i zapachach, jakie można sobie tylko wyobrazić. W innej części, trochę oddalonej od sekcji owocowo-warzywnej, znajdują się kwiaty. Tutaj kupić można moje ulubione, czerwono-pomarańczowe rajskie ptaki, o długich łodygach, wyższych ode mnie, a także: róże, lilie, goździki, itd. Za tą sekcją, znajduje się plac przeznaczony dla sprzedawców, którzy nie posiadają płatnych stoisk i którzy sprzedają tylko jeden rodzaj towaru, np. ziemniaki lub platany. 

Poza <phrase id="285720">Palo Quemado</phrase>, na ulicy, również spotkamy sprzedawczynie ze swoimi koszyczkami wypełnionymi: pomarańczami, truskawkami, śliwkami i awokado. To ich jedyne bogactwo, owoce, które zdołały zebrać bardzo wcześnie rano a teraz starają się je sprzedać, aby móc zanieść swoim dzieciom coś do zjedzenia na obiad. I jak mówi babcia <phrase id="285724">Mario</phrase>, <phrase id="285725">Doña <phrase id="285722">Conchita</phrase></phrase>, „idą szukać życia” z zapachem pomarańczy. 
</document>