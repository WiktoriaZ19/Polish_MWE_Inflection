<?xml version="1.0" encoding="UTF-8"?>
<document id="00101677">
Pani Marszałek! Wysoka Izbo! Pan <phrase id="467149">poseł Stanke</phrase> pyta o konsekwencje techniczne tego rozwiązania, mając na myśli to, w jakim stanie będą drogi po okresie zimowym. Rzeczywiście widziałem zdjęcia dróg po sezonie zimowym z wielu krajów. Na przykład w Szwecji, gdzie wszyscy kierowcy mają możliwość korzystania z tego typu opon, a nie tylko wybrana grupa osób, i są odpowiednie technologie kładzenia nawierzchni odpornej na ścieranie, dochodzi mimo wszystko to wyżłobienie rowków, prawda. To widać ewidentnie. Natomiast w Polsce w obowiązującym dzisiaj stanie prawnym nie można jeździć na oponach z kolcami i my tego stanu nie zmieniamy. Dopuszczamy tylko do zawodów, które odbywałyby się incydentalnie gdzieś tam w jakimś miejscu, a konsekwencje finansowe tutaj mamy. Rząd był przeciwny wprowadzeniu tego projektu dopóty, dopóki się nie pojawiło określenie „odpowiedzialność zarządcy drogi”. Jeżeli zarządca drogi wespół z organizatorem podejmują wspólnie taką decyzję, muszą mieć świadomość tego, że jeżeli będą konsekwencje w postaci zniszczonej drogi, to trzeba będzie je usunąć. 

Takie ryzyko bierze na siebie albo organizator, albo zarządzający drogą. 

Mówimy o wąskim wycinku prawa o incydentalnym charakterze. Nie zostało to powiedziane, ale wprowadzenie tej zmiany umożliwi nam dostąpienie zaszczytu zorganizowania jednej z najbardziej w tej chwili prestiżowych imprez samochodowych w Europie. Dzięki temu posunięciu ktoś tam znowu zauważy, że Polska jest fajnym krajem, gdzie ludzie potrafią w odpowiednich momentach dostosować prawo do potrzeb. 

Nie odpowiem <phrase id="467150">posłowi Kossakowskiemu</phrase>, bo nie zadał pytania. Dziękuję bardzo. (Oklaski) 

Wicemarszałek Ewa Kierzkowska: 

Dziękuję uprzejmie panu ministrowi. 

Czy pan poseł sprawozdawca widzi potrzebę zabierania głosu? 

Bardzo proszę, pan poseł Jan Tomaka. 

<phrase id="467145">Poseł Jan Walenty Tomaka</phrase>: 

Pani Marszałek! Panie Pośle! Przedstawiciel chyba Lewicy w swoim wystąpieniu wyraźnie powiedział, że niemal w tym samym czasie do <phrase id="467146">Komisji Infrastruktury</phrase> trafiły chyba cztery projekty związane ze zmianami <phrase id="467147">Prawa o ruchu drogowym</phrase>. Komisja stara się łączyć pewne elementy. W tym przypadku również połączono elementy pochodzące z dwóch odrębnych ustaw. Do ustawy omawianej dzisiaj dołączono jedną ze zmian proponowanych w tzw. <phrase id="467148">ustawie rowerowej</phrase>. Dziękuję bardzo. (Oklaski) 

<phrase id="467144">Wicemarszałek Ewa Kierzkowska</phrase>: 

Również dziękuję panu posłowi. 

Zamykam dyskusję. 
</document>