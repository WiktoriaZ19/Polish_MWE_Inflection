<?xml version="1.0" encoding="UTF-8"?>
<document id="00100601">
Dodaję tutaj parę dalszych informacji o mnie i o blogu, w postaci łatwej do czytania ankiety " pytanie i odpowiedź " :) Kim jest autorka tego bloga, gdzie mieszka, z kim, dlaczego i po co? Kto wie? Mieszkam na <phrase id="41055">Plejadach</phrase> , włóczę się po świecie, mąż blisko mnie albo daleko, zależy jak go praca pogoni, i czy wolno mi z nim jechać (ze względu na zdrowie). Od lat już moje raczej stałe miejsca pobytu są poza <phrase id="41056">Polską</phrase>. A po za tym, bardzo cenię <phrase id="349041">ochronę sfery prywatnej</phrase>. Wiem że to w <phrase id="349040">czasach internetowo-multimedialnych</phrase> prawie niemożliwe. Ale mimo wszystko próbuję. 

Co to ma znaczyć " prawie wegetarianka ", jest to wege blog czy nie? To jest mój prywatny blog o <phrase id="349043">tematach kuchennych</phrase>, bajecznych i innych. Zwykle kuchennych i do tego związanych. Bo kuchnia to serce domu (i przede wszystkim osoba lub osoby które w tej kuchni gotują), a dom to początek życia człowieka. Ja sama jestem praktycznie 100% <phrase id="349044">wege-wegan</phrase> (przede wszystkim z powodów zdrowotnych, ale nie tylko). Jedynie nie lubię fanatyzmu, wszystko jedno w którym kierunku (więcej o tym tutaj ) Mąż nie jest wegetarianinem. 

Co to znaczy " z powodów zdrowotnych ", o jaką chorobę chodzi? To niestety nie jest tylko jedna choroba, to mieszanka paru chorób i lekarze do dziś się kłócą która jest która, gdzie i dlaczego :/ Główną częścią jest choroba częściowo zapalna, reumatyczna i anty-komórkowa, która niszczy organizm od środka podobnie do raka, i według " nowoczesnych " lekarzy jest nieuleczalna. Jedyną " opcją " dla mnie byłoby łykanie setek agresywnych " lekarstw ", które by mnie nawet nie wyleczyły, ani bólów nie zatrzymały, jedynie trzymały w stanie pół umarłym. Albo i nawet ta sama chemio-terapia jak w przypadku raka :/ (ale bez żadnej szansy na wyleczenie). Ale ja przecież żyć chcę i muszę! Więc się sama wzięłam za to, i po wielu latach dosłownych męk i ryzykowania własnego życia znalazłam wiele odpowiedzi na pytania, na które nawet lekarze mi nie odpowiadali :). Ratuje mnie codziennie magia przyrody, i jedzenia prosto od przyrody pochodzącego :). 

Czy w tym blogu będzie pisanie o chorobach, lekarzach i szpitalach? Absolutnie nie :/ Chyba tylko gdy o tym napisać muszę, bo to zatrzymuje blogowanie, w stylu " mam właśnie grypę i nie będzie mnie tutaj " itp. Mam bardzo wielką nadzieję że nigdy tu nic o żadnym szpitalu nie będę pisać, chyba że byśmy wreszcie dziecko mieli, ale i to mnie nie zmusi do pisania o szpitalach. Tylko spowoduje otwarcie blogu specjalnie dla malucha :). Ja ten (i poprzedni) blog zaczęłam aby właśnie pomóc sobie skończyć z jakimikolwiek chorobami, na zawsze. Ja tu piszę o dobrych rzeczach: słońcu, przyrodzie, dobrej kuchni, poezji, bajkach, fantazji, muzyce, sztuce, dzieciach, humorze... O mężu mniej, aby chronić jego sferę prywatną i szczególnie pracę. Od kiedy bloguję bardziej prywatnie i ostrożnie mąż przestał się tak gniewać, i nawet częściej moje blogi odwiedza (co mnie bardzo ucieszyło!). 

Skąd pochodzą zdjęcia w blogu? Większość z nich jest z <phrase id="40047">Wikimedii</phrase>, z <phrase id="41057">Flickr</phrase> <phrase id="41058">Creative Commons</phrase> albo z <phrase id="41059"><phrase id="40048">Google</phrase> Obrazy</phrase> <phrase id="41060">Creative Commons</phrase>. Część jest moja własna. Staram się nie dodawać tu żadnych zdjęć ani obrazów bez otwartej (publicznej) licencji. Jeśli się to nie udaje to są zwykle zdjęcia ogólnie publikowane tysiące razy w internecie. Nigdy nie zabieram nikomu jego prywatnych, blogowych albo podobnych zdjęć, i nigdy nie udaję że coś co nie moje jest moje! Mój blog jest prywatny, nie jestem ani firma, ani biznes ani nic, nikomu nic nie niszczę ani nie zabieram, ani nie mam żadnych master planów do podboju wszechświata :). 

Co to jest " <phrase id="349046">Licencja <phrase id="41061">Creative Commons</phrase></phrase> "? Nie ma praw autorskich? Spokojnie, są prawa autorskie - podstawowe :) Znaczy się że jeżeli ja zrobię zdjęcie, jak np to tutaj: ..to jest to zdjęcie mojego autorstwa i to autorstwo nie znika :). Ale ja po prostu decyduję że to zdjęcie może każdy kto chce używac, kiedy chce i do czego chce, również komercjalnie . Na tym polega moja licencja :). Nie zezłoszczę się ani nic jeśli ktoś nie pamięta mojego adresu i tylko wie że Creative Commons, jedynie w przypadku użycia komercjalnego proszę o zawsze dodanie linku albo podpisu z adresem mojego bloga. Istnieją różne wersje licencji <phrase id="41063">Creative Commons</phrase> i należy trzymać się tego co autor albo autorka mówi. 

Co się stało z poprzednim blogiem " <phrase id="349047">Kuchenka Internetowa</phrase> "? Tłumaczę to tutaj . Blog zostaje, tyle tylko że jako strona statyczna, bez dalszych wpisów. Wszystkie przepisy i linki i zdjęcia też są. Ale główna strona to teraz Kuchenne bajki :) (czyli ta w której właśnie jesteś). Czemu nagłówek bloga jest taki zimowy i niekulinarny? Bo teraz jest zima :). Ja zmieniam nagłówki z porami roku , mój poprzedni (nieaktywny) blog ma np. nadal nagłówek jesienny, bo skończyłam tam pisać na jesieni. Czyli z początkiem wiosny będzie tu nagłówek wiosenny, potem letni itd. Zamierzam również nieco przystosowywać kolory bloga do pór roku :). A niekulinarny jest dlatego, bo ja kocham przyrodę nawet bardziej niż kuchnię, i bardzo pragnęłam mieć choć trochę przyrody w blogu :). 
</document>