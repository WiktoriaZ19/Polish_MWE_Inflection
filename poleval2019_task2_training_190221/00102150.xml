<?xml version="1.0" encoding="UTF-8"?>
<document id="00102150">
Zaletą <phrase id="80957">Quanty Plus</phrase> jest możliwość wykorzystania do tagowania toolbarów (pasków narzędziowych) z przyciskami tagów. Dzięki tym przyciskom możemy pracować z myszką: zaznaczyć fragment tekstu, który po kliknięciu któregoś z przycisków oznaczony zostanie odpowiednią parą tagów (tag otwierający pojawi się na początku zaznaczenia, tag końcowy -- na jego końcu. Jeśli klikniemy na przycisk bez uprzedniego zaznaczenia partii tekstu, para tagów pojawi się w miejscu, w którym znajduje się kursor). W porównaniu z ręcznym wpisywaniem tagów metoda taka zwiększa szybkość tagowania, zmniejsza też ryzyko popełnienia błędów (wstawiane przez program tagi nie mogą zawierać literówek) -- a takie ryzyko w przypadku tagowania większych utworów jest duże. 

Program Quanta Plus jest częścią <phrase id="468100">pakietu <phrase id="80951">KDE</phrase> <phrase id="80952">Web Dev</phrase></phrase>, można go zainstalować w każdej dystrybucji <phrase id="468101">systemu <phrase id="78267">Linux</phrase></phrase>; pakiety instalacyjne znaleźć można w repozytoriach wielu dystrybucji. 

Po uruchomieniu <phrase id="80953">Quanty</phrase> należy stworzyć nowy projekt. W tym celu z głównego menu wybieramy Project --&gt; New Project . Otworzy się okno kreatora projektu, w którymw pierwszym kroku należy podać nazwę projektu, poniżej zaś ścieżkę (adres w komputerze) do głównego folderu projektu ( Main directory ). Poręcznie jest stworzyć specjalny katalog przeznaczony wyłącznie do tego celu. Nie zmieniamy nic w polach nazw szablonów i toolbarów -- te foldery zostaną stworzone automatycznie. w następnym kroku nie trzeba nic robić (choć istnieje możliwość dodawania do projektu stworzonych wcześniej plików XML - jest to przydatne przy tworzeniu kolejnych projektów lub przenoszeniu do tworzonego projektu plików stworzonych przez inne osoby); w trzecim kroku należy podać dane autora projektu oraz określić domyślne ustawienia. Dla pola Default DTD wybrać należy koniecznie opcję <phrase id="468102">XML Schema 1.0</phrase> , jako domyślne kodowanie znaków ( Default encoding ) ustawić należy koniecznie <phrase id="80954">UTF8</phrase> . 

Po wybraniu tych ustawień możemy już kliknąć Finish , tworząc nowy projekt. 

Następnie należy ściągnąć pakiet toolbarów z przyciskami naszych tagów. Pakiet można pobrać, klikając na ten link: <phrase id="91961">Grafika:WL toolbars.tgz</phrase> , należy go ściągnąć na dysk i rozpakować jego zawartość do folderu toolbars utworzonego automatycznie w folderze projektu. Uwaga: pakiet to archiwum .tgz (po tarowaniu i gzipowaniu), w którego skład wchodzi 11 podobnie skompresowanych archiwów, których nie należy rozpakowywać. By więc <phrase id="80955">Quanta Plus</phrase> " widziała " wszystkie toolbary, w folderze toolbars musimy mieć 11 plików .tgz, po jednym dla każdego toolbaru. 
</document>