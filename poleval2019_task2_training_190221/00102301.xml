<?xml version="1.0" encoding="UTF-8"?>
<document id="00102301">
Bardzo dobre miejsce na przerwę, najcięższe rozważania teoretyczne za nami, za to najciekawsze i inspirujące rozdziały przed nami. " <phrase id="473900">Bogactwo sieci</phrase> " czeka nas wszystkich, chyba że prawo postanowi inaczej. Rozdziały 7-12. 

Rozdział 7 - <phrase id="473902">Wolność polityczna</phrase> - część 2; Powstanie usieciowionej sfery publicznej 

Przerażająca historia dla zwolenników głosowania przy pomocy maszyn elektronicznych. A także wady, zalety i rozkłady potęgowe blogosfery. 

Rozdział 8 - Wolność kultur - kultura plastyczna i krytyczna 

Cytaty z <phrase id="283897">Habermasa</phrase> są już pewną wskazówką, do czego może posunąć się <phrase id="283896">Benkler</phrase> w filozofowaniu. Ale miłośnicy lalek <phrase id="283898">Barbie</phrase> też znajdą tu coś dla siebie. I bardzo ważne rozważania o związkach znaków towarowych z kulturą. 

Rozdział 9 - Sprawiedliwość i rozwój 

To zdecydowanie mój ulubiony rozdział. Trochę teorii sprawiedliwości, przedstawionej w sposób bardziej czytelny, najwyraźniej <phrase id="283903">Benkler</phrase> jak kameleon przyjmuje styl aktualnie czytanego autora, a <phrase id="283905">Rawls</phrase> pisał jaśniej niż <phrase id="283901">Habermas</phrase>. W jaki sposób kraje rozwijające się mogą skorzystać z produkcji partnerskiej i co stoi na przeszkodzie? Przemysł biotechnologiczny i farmaceutyczny czekają na swojego <phrase id="283902"><phrase id="283907">Muhammada</phrase> <phrase id="283906">Yunusa</phrase></phrase>. 

Rozdział 10 - Więzi społeczne - wspólne działanie w sieci 

Piwo i porno? Co jeszcze można robić w sieci i dlaczego społeczeństwo się jeszcze nie rozpadło? To przekonywanie przekonanych, ale, czyż nie lubimy, jak ktoś potwierdza nasze poglądy? Na dodatek w takiej grubej książce? 

Rozdział 11 - Bitwa o ekosystem instytucjonalny środowiska cyfrowego 

To zdecydowanie mój ulubiony rozdział. Szczególnie polecam miłośnikom horrorów, bardziej wrażliwi muszą liczyć się ze spaniem przy zapalonym świetle, żeby uniknąć koszmarnych snów o torrentach, środkach technicznych i ustawie <phrase id="283910"><phrase id="283909">Sonny'ego</phrase> <phrase id="283908">Bono</phrase></phrase>. 

Rozdział 12 - Wnioski - o co chodzi w grze, jaką prowadzą prawo i polityka informacyjna 

Gdy nie wiadomo, o co chodzi, chodzi zapewne o pieniądze. <phrase id="283911">Benkler</phrase> stara się jednak pokazać, że jednak nie tylko. I moim zdaniem skutecznie. Warto się jednak przekonać samodzielnie. 
</document>