<?xml version="1.0" encoding="UTF-8"?>
<document id="00101723">
1. <phrase id="465558">Państwa członkowskie</phrase> podejmują niezbędne działania, aby zapobiec wjazdowi lub przejazdowi przez swoje terytoria osób: 

(i) wymienionych w załączniku I, odpowiedzialnych za utrudnianie dążeń do politycznego rozstrzygnięcia konfliktu naddniestrzańskiego w <phrase id="465559">Republice Mołdowy</phrase>; 

(ii) wymienionych w załączniku II, odpowiedzialnych za zainicjowanie i prowadzenie w regionie Naddniestrza w Republice Mołdowy kampanii zastraszania wobec mołdawskich szkół stosujących alfabet łaciński oraz zamykania tych szkół. 

2. Ust. 1 nie będzie zobowiązywał państwa członkowskiego do odmowy swoim obywatelom wjazdu na swoje terytorium. 

3. Ust. 1 pozostaje bez uszczerbku dla przypadków, w których państwo członkowskie jest związane następującymi obowiązkami z zakresu prawa międzynarodowego: 

(i) jest siedzibą międzynarodowej organizacji międzyrządowej; 

(ii) jest państwem goszczącym międzynarodową konferencję zwołaną przez ONZ lub odbywającą się pod jej auspicjami; 

(iii) zastosowanie ma umowa wielostronna przyznająca przywileje i immunitety; lub 

(iv) zastosowanie ma Traktat pojednawczy (<phrase id="465562">Traktat laterański</phrase>) z 1929 r. zawarty między <phrase id="465561">Stolicą Apostolską</phrase> (Państwem Watykańskim) a Włochami. 

4. Uznaje się, że przepisy ust. 3 mają zastosowanie także w przypadku, gdy państwo członkowskie jest siedzibą <phrase id="465563">Organizacji Bezpieczeństwa i Współpracy w Europie</phrase> (OBWE). 

5. Rada jest odpowiednio powiadamiana o wszystkich przypadkach przyznania przez dane państwo członkowskie wyłączenia na mocy ust. 3 lub 4. 

6. Państwa członkowskie mogą przyznać wyłączenia ze środków nałożonych na mocy ust. 1, w przypadku gdy podróż jest uzasadniona pilną potrzebą humanitarną lub uczestnictwem w posiedzeniu międzyrządowym – w tym również popieranym przez Unię Europejską lub organizowanym w państwie członkowskim przewodniczącym OBWE – podczas którego prowadzony jest dialog polityczny bezpośrednio propagujący demokrację, prawa człowieka i praworządność w Republice Mołdowy. 

7. Państwo członkowskie, które zamierza przyznać wyłączenia, o których mowa w ust. 6, powiadamia o tym na piśmie Radę. Uznaje się, że wyłączenie zostało przyznane, o ile żaden członek Rady w ciągu dwóch dni roboczych od otrzymania powiadomienia o proponowanym odstępstwie nie wniósł pisemnego sprzeciwu. W przypadku gdy co najmniej jeden członek Rady wniesie sprzeciw, Rada - stanowiąc większością kwalifikowaną - może postanowić o przyznaniu proponowanego wyłączenia. 

8. W przypadku gdy zgodnie z ust. 3, 4, 6 i 7 państwo członkowskie zezwala na wjazd na swoje terytorium lub przejazd przez nie osobom wymienionym w załączniku I i II, zezwolenie jest ograniczone do celów, w których zostało udzielone, oraz do osób, których dotyczy. 
</document>