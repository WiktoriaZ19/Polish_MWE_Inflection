<?xml version="1.0" encoding="UTF-8"?>
<document id="00103672">
Astrologia u starożytnych narodów <phrase id="347508">Wschodu</phrase>, w <phrase id="338340">Asyrii</phrase>, <phrase id="338341">Babilonii</phrase> i <phrase id="338342">Egipcie</phrase> znajdowała poczesne miejsce nie tylko w zastosowaniu do każdej niemal dziedziny wiedzy, lecz również była używana w zarządzaniu państwem oraz była ściśle związana z religią, tworząc jej podstawowe założenia. 

W <phrase id="338343">Grecji</phrase> astrologia straciła swój charakter religijny, rozwijając się raczej jako światopogląd filozoficzny. Biblijni hebrajczycy, ściślej Izraelici, istnieli jako państwo buforowe między dwiema potęgami, hołdującymi astrologii: <phrase id="338346">Babilonem</phrase> i <phrase id="338347">Egiptem</phrase>, nic dziwnego zatem, że byli obeznani z religią gwiazd. Na poparcie tego w wielu miejscach <phrase id="342896">Starego Testamentu</phrase> znaleźć można astrologiczny tok myśli świadczący o tym, że astrologia była tam ogólnie znana i praktykowana. W wielkiej wizji <phrase id="338349">Hioba</phrase> rozpoznajemy stacje księżycowe, a w błogosławieństwie Jakuba (1.<phrase id="338352">Mojż</phrase>.49) <phrase id="485144">znaki Zodiaku</phrase>. Z Babilonu <phrase id="338354">Żydzi</phrase> przejęli również siedmiodniowy tydzień oraz nazwy miesięcy, wyznaczając dzień świąteczny czyli Sabat na sobotę czyli dzień <phrase id="338356">Saturna</phrase>. 

U proroków i u następujących po nich prawodawców astrologia właściwa, tj. przepowiadanie z gwiazd, nie spotyka się z zakazem (<phrase id="338358">Daniel</phrase> II, 2; <phrase id="338361">Izajasz</phrase> 47,13; <phrase id="338362">Jeremiasz</phrase> 10,2). Jedynie wykonywanie czarów i wróżenie było wzbronione pod srogą karą (Deuteromn.18, 10), zaś Żydowska Kabała w swych wszystkich rozdziałach wyraźnie nawiązuje do astrologii. 

W <phrase id="485140">starożytnym Rzymie</phrase> <phrase id="485141">prawo XII tablic</phrase> (450 r. p.n.e.) zakazywało czarów pod karą śmierci. Jednak divinatio czyli przepowiadanie przyszłości i dowiadywanie się rzeczy ukrytych sposobem naturalnym traktowane było oddzielnie od czarów, uważanych za postępowanie nadnaturalne. 

Chrześcijaństwo, w przeciwieństwie do tolerancji wyznań pogańskich, było z góry zasadniczo źle nastawione do innych kultów. Dlatego też <phrase id="338365">Kościół Chrystusowy</phrase> potępił kult i wiarę w uduchowienie gwiazd. Tak samo odrzucił fatalizm, który tak jak wiara we wszechmoc gwiazd, nie dał się pogodzić z chrześcijańską nauką o wolności woli i o odpowiedzialności za swe czyny. 

Miejsce wiary we wszechmoc gwiazd zajął <phrase id="338368">boski</phrase> plan dla świata. Jeśli więc działanie jest planowe, a nie jest grą przypadku, to według nauk chrześcijańskich, dywinacja nie jest zasadniczo wykluczona, lecz jest zgłębianiem <phrase id="338367">boskich</phrase> wyroków. 
</document>