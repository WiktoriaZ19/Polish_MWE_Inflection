<?xml version="1.0" encoding="UTF-8"?>
<document id="00102157">
2. ORGANIZACJA PRAC 

Podejmując pracę nad aktualizacją strategii opracowano harmonogram, zawierający działania związane z przebiegiem całego procesu. Proces zainicjował <phrase id="466283">Prezydent Miasta <phrase id="78295">Bydgoszczy</phrase></phrase>, kierując za pośrednictwem regionalnych mediów apel do mieszkańców o aktywne włączenie się do prac nad przebudową strategii. Apel i stosowne informacje umieszczone zostały także na internetowych stronach <phrase id="466284">Urzędu Miasta</phrase>. Uspołecznienie procesu współtworzenia nowego dokumentu odbyło się poprzez rozesłanie ankiety w sprawie „<phrase id="466285">Aktualizacji Strategii Rozwoju Miasta</phrase>” do kilkuset osób, instytucji i organizacji. Oddzielna ankieta skierowana została do młodzieży <phrase id="311349">bydgoskich</phrase> szkół, która miała dzięki temu możliwość wypowiedzenia się na temat nurtujących ją problemów i przedstawienia propozycji ich rozwiązania. Odpowiedzi na pytania zawarte w ankietach były cennym materiałem przy formułowaniu misji, celów i działań strategicznych. 

Wnikliwie rozpoznano także obecny stan miasta i zachodzące w nim zmiany na przestrzeni lat 1994-2003. Dokonane to zostało w opracowanej „<phrase id="79816">Diagnozie prospektywnej</phrase>”, w której zawarto szereg danych statystycznych oraz analizę funkcjonowania poszczególnych sfer miasta. W materiale tym zidentyfikowano także słabe i mocne strony <phrase id="78298">Bydgoszczy</phrase> oraz przedstawiono analizę zewnętrznych i wewnętrznych uwarunkowań rozwoju (analiza SWOT). 

Opracowana „<phrase id="466288">Diagnoza prospektywna</phrase>” oraz wyniki ankiet przekazane zostały zespołowi roboczemu <phrase id="79818">Społecznej Rady Konsultacyjnej ds. aktualizacji „<phrase id="79819">Strategii Rozwoju <phrase id="78299">Bydgoszczy</phrase> do 2015 roku</phrase>”</phrase>. <phrase id="310527">Społeczna Rada Konsultacyjna</phrase> powołana została Zarządzeniem nr 195/04 <phrase id="79820">Prezydenta Miasta <phrase id="78300">Bydgoszczy</phrase></phrase> z dnia 21 maja 2004 roku. W jej skład weszli przedstawiciele: <phrase id="79821">Rady Miasta <phrase id="78301">Bydgoszczy</phrase></phrase>, jednostek gospodarczych, instytucji bezpieczeństwa publicznego, instytucji związanych ze sferą infrastrukturalną, placówek naukowobadawczych, organizacji biznesowych, sportowych, związków i stowarzyszeń. Przewodniczącą zespołu została Pani <phrase id="78302">Lidia <phrase id="78304">Wilniewczyc</phrase></phrase> Zastępca <phrase id="310526">Prezydenta Miasta</phrase>. 
</document>