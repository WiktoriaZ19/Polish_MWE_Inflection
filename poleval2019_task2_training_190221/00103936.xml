<?xml version="1.0" encoding="UTF-8"?>
<document id="00103936">
I uświadomiłem sobie, że wśród tych na nowo artykułowanych zjawisk brak jednego: reformy systemu <phrase id="482780">własności intelektualnej</phrase>, w szczególności <phrase id="482781">praw autorskich</phrase>. Partia, która w wielu sferach rzeczywiście wprowadza do polityki nowe punkty widzenia, a nawet nowe tematy do politycznej agendy, w kwestii praw autorskich milczy. 

Nie chodzi mi przy tym o to, że to właśnie <phrase id="471655">Ruch Palikota</phrase> powinien postulować reformę systemu własności intelektualnej. Abtrahuję nawet od kształtu propozycji tej reformy. I do pewnego stopnia zadowoliłyby mnie nawet postulaty zaostrzenia systemu własności intelektualnej – dowolne stanowisko, które wprowadzałoby tę tematykę do debaty publicznej. 

Tuż obok, w <phrase id="471657">Niemczech</phrase>, tego rodzaju postulaty pojawiają się w polityce – za sprawą <phrase id="471656">Partii Piratów</phrase> (której jedyne tak naprawdę postulaty sprowadzają się do ochrony swobód i praw podstawowych związanych z korzystaniem z nowych technologii), która zdobyła 10% w wyborach do parlamentu <phrase id="471658">berlińskiego</phrase> i według sondaży ma szanse na podobny wynik w wyborach na poziomie federalnym. 

Tymczasem w <phrase id="471659">Polsce</phrase> żadna partia nie zidentyfikowała go jako kwestię kluczową dla swojego elektoratu. To już nie pierwszy raz, gdy kwestia praw autorskich okazuje się białą plamą w naszej zbiorowej, politycznej wyobraźni. Poprzednio miałem takie poczucie przy okazji reformy systemu nauki – w trakcie której omówiono chyba wszystkie kwestie związane z systemem nauki i szkolnictwa wyższego, poza reformą modeli komunikacji. 

Myślę, że w tym przypadku może to świadczyć o niskich kompetencjach partii odnośnie tego rodzaju „eksperckiej” tematyki. Temat oczywiście tylko pozornie jest niszowy – prawo autorskie oddziaływuje dzisiaj na miliony osób ściągających i wymieniających się treściami w Sieci – dla części z nich stanowisko w tych kwestiach byłoby na pewno decydującym powodem dla oddania na kogoś głosu. 

Marzyłoby mi się, żeby w kraju, w którym o śmierci <phrase id="471660"><phrase id="471661">Steve’a</phrase> <phrase id="471662">Jobsa</phrase></phrase> gazety piszą na pierwszych stronach, kluczowe decyzje polityczne związane z jego wynalazkami były przedmiotem debaty politycznej. 
</document>