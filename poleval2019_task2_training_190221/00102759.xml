<?xml version="1.0" encoding="UTF-8"?>
<document id="00102759">
a) konferencji, warsztatów, spotkań na temat historii oręża polskiego oraz roli wojska w zachowaniu <phrase id="466584">zabytków militarnych</phrase> jako <phrase id="466585">dziedzictwa narodowego</phrase>, 

b) poplenerowych wystaw malarskich i fotograficznych zabytkowych obiektów militarnych, 

c) zawodów sportowych rozwijających umiejętności ogólnowojskowe, 

d) podróży wojskowo-historycznych; 

2) opracowywania programów rewitalizacji zabytkowych obiektów obronnych oraz ich współrealizacji, a także inspirowania środowisk lokalnych do właściwego zagospodarowania miejscowych obiektów obronnych; 

3) współorganizowania obchodów rocznic historyczno-wojskowych, szczególnie <phrase id="466586">Dnia Zwycięstwa</phrase>, <phrase id="466587">Święta Wojska Polskiego</phrase> oraz <phrase id="466588">Święta 1. Łomżyńskiego Batalionu Remontowego im. płk. Mariana Raganowicza</phrase> i <phrase id="466589">Święta 1. Warszawskiej Dywizji Zmechanizowanej im. Tadeusza Kościuszki</phrase>; 

4) prowadzenia działalności edukacyjnej i promocyjnej poświęconej tradycjom żołnierskim w regionie łomżyńskim. 

§ 3. Resort obrony narodowej udzieli Stowarzyszeniu pomocy w działalności statutowej służącej obronności państwa poprzez: 

1) bezpłatne udostępnianie - w miarę posiadanych możliwości - nieruchomości, pomieszczeń, sprzętu, środków łączności na podstawie odrębnych umów cywilnoprawnych, zawartych zgodnie z następującymi zasadami: 

a) udostępnione mienie może być wykorzystane wyłącznie do celów statutowych Stowarzyszenia, w tym przedsięwzięć określonych w planie, o którym mowa w § 4, 

b) Stowarzyszenie ponosi wydatki niezbędne do funkcjonowania udostępnionego mienia lub refunduje jednostce wojskowej wydatki poniesione z tego tytułu przez tę jednostkę, 

c) wszelkie zawinione straty zaistniałe w udostępnionym mieniu Stowarzyszenie pokrywa z własnych środków; 

2) przekazywanie materiałów informacyjno-promocyjnych i udzielanie - w miarę możliwości - pomocy organizacyjnej i merytorycznej przy realizacji przedsięwzięć z dziedziny obronności. 

§ 4. Stowarzyszenie i upoważniona komórka organizacyjna <phrase id="466590">Ministerstwa Obrony Narodowej</phrase> będą uzgadniać, do dnia 30 czerwca każdego roku, plan wspólnych przedsięwzięć na rzecz obronności na następny rok kalendarzowy oraz będą corocznie dokonywać oceny efektu współdziałania. 

§ 5. Resort obrony narodowej nie ponosi wobec Stowarzyszenia odpowiedzialności cywilnej i innej za zdarzenia, które wystąpią podczas i w związku z realizacją porozumienia. 

6. Porozumienie nie powoduje dodatkowych wydatków z budżetu resortu obrony narodowej. 

§ 7. W sprawach nie uregulowanych w porozumieniu mają zastosowanie postanowienia decyzji Nr 257/MON <phrase id="466591">Ministra Obrony Narodowej</phrase> z dnia 12 września 2003 r. w sprawie określenia zasad i trybu współpracy resortu obrony narodowej z organizacjami pozarządowymi (Dz. Urz. MON Nr 15, poz. 166). 
</document>