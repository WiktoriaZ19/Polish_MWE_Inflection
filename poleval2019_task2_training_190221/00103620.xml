<?xml version="1.0" encoding="UTF-8"?>
<document id="00103620">
<phrase id="468077">Splątanie stanów kwantowych</phrase> jest jedną z najbardziej niezwykłych cech układów mikroskopowych opisywanych prawami <phrase id="468078">mechaniki kwantowej</phrase>. Idea splątania pojawiła się po raz pierwszy w pracy Einsteina, Podolskiego i Rosena z 1935 roku. Zasugerowali oni eksperyment myślowy mający wykazać wewnętrzną sprzeczność teorii kwantów. Założyli, że istnieją jakieś ukryte parametry, które zadają rozkłady pradopodobieństw wielkości mierzalnych, oraz to, że teoria kwantowa nie może naruszać zasad <phrase id="468082">teorii względności</phrase> - musi być lokalna. Stwierdzili oni, że za pomocą dwóch pierwotnie skorelowanych, a następnie odseparowanych cząstek można wykazać sprzeczność interpretacji kopenhaskiej i niekompletność teorii. Einstein, który miał negatywny stosunek do mechaniki kwantowej, chętnie się podpisał pod tym eksperymentem i korelacje pomiędzy tymi cząstkami nazwał „dziwacznym oddziaływaniem na odległość”. Schr¨odinger później użył bardziej zwięzłej nazwy tego zjawiska - splątanie - która jest używana do dziś. Przez wiele lat próbowano wyjaśnić te sprzeczności tworząc rozmaite modele zmiennych ukrytych. Dopiero w 1964 roku J. S. Bell korzystając z tych samych założeń wyprowadził nierówność, nazywaną jego nazwiskiem, która nakładała ograniczenie na jakąkolwiek lokalną teorię zmiennych ukrytych. Pokazał także, że w pewnych przypadkach mechanika kwantowa łamie to ograniczenie. Zostało to potwierdzone doświadczalnie w przemyślnych doświadczeniach Aspecta w latach 80. poprzedniego wieku. Z tego wywnioskowano, że założenia paradoksu EPR są błędne. Mechanika kwantowa nie jest lokalna. Nierówności stały się pierwszym narzędziem do wykrywania splątania. Bardzo długo badanie splątania nie budziło większego zainteresowania wśród ﬁzyków. Dopiero gdy odkryto możliwości jego praktycznego zastosowania, nastąpił lawinowy wzrost liczby publikacji na ten temat. W 1981 R. Feynmann zasugerował możliwość istnienie komputera kwantowego, który byłby w stanie symulować zjawiska mikroskopowe przy pomocy splątania. Ideę te rozwinął później Deutsch oraz inni. W 1984 Bennet i Brassard pokazali przykład kwantowego szyfrowania klucza kryptograﬁcznego. Obecnie są już sprzedawane urządzenia do takiej formy zabezpieczana transmisji. W 1993 wykazali oni także możliwość teleportacji kwantowej, która została przeprowadzona doświadczalnie przez <phrase id="468086">grupę Zeilingera</phrase> w 1997. W 1994 P. Shor znalazł algorytm kwantowy rozkładu liczby na czynniki pierwsze, który przeprowadzono doświadczalnie w roku 2001 dla liczby 15. 
</document>