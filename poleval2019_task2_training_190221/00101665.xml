<?xml version="1.0" encoding="UTF-8"?>
<document id="00101665">
Proszę bardzo, panie marszałku. 

<phrase id="467061">Poseł <phrase id="58616"><phrase id="58614">Ludwik</phrase> <phrase id="58615">Dorn</phrase></phrase></phrase>: 

Dziękuję bardzo. 

Panie Marszałku! Wysoka Izbo! Panie Ministrze1 Przysłuchując się tej debacie, musiałem gwałtownie przeorganizować plan swojej wypowiedzi, a to z tego względu, że wszyscy, dokładnie wszyscy, zarówno posłowie koalicji rządowej, jak i opozycji, ukradli mi trochę tematów. Innymi słowy, i to trzeba odnotować, jest, jak sądzę, pełna zgoda co do niezgody na dotychczasowy brak aktywności rządu. I to bardzo dobrze. Jest pełna zgoda, jak sądzę, co do potrzeby programu i potrzeby powołania pełnomocnika rządu do spraw cyfryzacji. Ten program jest niewątpliwie potrzebny, są do rozstrzygnięcia kwestie strategiczne, to jest niesłychanie ważne dla odbiorców, ale także dla nadawców, zarówno nadawcy publicznego, jak i nadawców prywatnych, ponieważ oni nie mają punktu odniesienia, nie mają obszaru, w którym mogą się poruszać i racjonalnie formułować swoje postulaty, a jest o czym dyskutować. 

Chciałbym w ramach przeorganizowania wypowiedzi podnieść tylko dwie kwestie. Po pierwsze, to jest wielkie zadanie cywilizacyjne, społeczne i kulturowe. Przecież cyfryzacja związana jest z telewizją, a także z radiem. To także perspektywa tzw. usług dodanych, czyli dostępu do <phrase id="467066">szerokopasmowego <phrase id="58617">Internetu</phrase></phrase>, interaktywności i przemiany społecznej związanej z rozpowszechnieniem interaktywności i działania <phrase id="467067">e-government</phrase>. Proces cyfryzacji we <phrase id="58618">Włoszech</phrase> wykorzystano dla upowszechnienia składania deklaracji podatkowych drogą elektroniczną. Innymi słowy, jest to wielki proces. 

Rysują się tutaj dwie kwestie i podejmę polemikę z panem <phrase id="467068">posłem <phrase id="67719">Piechocińskim</phrase></phrase>. Rząd trzyma się kurczowo wyłącznie cyfryzacji telewizji naziemnej. W pełni doceniam ten aspekt naziemny, nie traktuję terytorializmu zawartego w człowieku jako takiej resztówki zwierzęcej. Nie, to jest coś z naszej natury, to jest coś także naszej natury politycznej. 

(<phrase id="467062">Poseł <phrase id="58623">Jerzy Feliks <phrase id="58620">Fedorowicz</phrase></phrase></phrase>: Będzie w „<phrase id="325833">Szkle</phrase>”: resztówka zwierzęca.) 

Natomiast pojawiają się następujące kwestie. Przypadek austriacki. Najpierw była perspektywa wyłącznie cyfryzacji telewizji naziemnej. <phrase id="467063">Cyfryzacja naziemna</phrase> jest ok. 10 razy droższa niż satelitarna, poszli na podział. Innymi słowy, uważam, że jest do rozstrzygnięcia, czy przyjmujemy model wyłącznie cyfryzacji naziemnej. Mam zasadnicze wątpliwości, także związane ze szczupłością zasobów, co do tego rozwiązania. Czy operujemy modelem cyfryzacji naziemno-satelitarnej, ważnej dla ok. 25% kraju, bo trudno naziemnie scyfryzować <phrase id="58625">Bieszczady</phrase>, mówiąc wprost, a tam też obywatele, widzowie mogą tego oczekiwać. Jest druga kwestia, czy wykorzystamy pewne opóźnienia. To jest kwestia wybrania standardów i formatów. Tutaj przyjmuje się DVPT. Jest pytanie, nie mam na nie odpowiedzi, czy nie nastawić się, bo przyjmijmy, że 2012 spadło i przepadło, to jest nierealne, przyjmijmy 2014 r., standard wyższy, który umożliwia odbiór telewizji high definition, wysokiej rozdzielczości. W 2014 r. większość odbiorników, to już teraz się dzieje, będzie przystosowana do odbioru telewizji high definition. Obecnie Polacy masowo kupują telewizory zdolne do odbioru wysokiej rozdzielczości, czyli kupują szwajcarskie zegarki, ale nie mają możliwości mierzenia czasu i wykorzystują je jako minutniki do gotowania jajek na miękko. 
</document>