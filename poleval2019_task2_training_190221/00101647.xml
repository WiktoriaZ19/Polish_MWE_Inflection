<?xml version="1.0" encoding="UTF-8"?>
<document id="00101647">
Zarząd – jak wspomniałem – do chwili obecnej nie przedstawił nam wyjaśnień w tej sprawie, więc stanowisko <phrase id="466897">Ministerstwa Skarbu Państwa</phrase> na dzień dzisiejszy jest następujące: nie akceptujemy projektu restrukturyzacji <phrase id="466898">Krajowej Spółki Cukrowej</phrase> przedstawionego ministrowi skarbu państwa i <phrase id="466899">Wysokiej Izbie</phrase> w tym kształcie, z którym mamy do czynienia. Oczekujemy od zarządu i rady nadzorczej spółki przedstawienia nowego projektu restrukturyzacji w błyskawicznym czasie ze względu na upływ terminów, które musimy tutaj uwzględniać, by skorzystać z finansowania z funduszu restrukturyzacji. A zatem oczekujemy tak naprawdę w ciągu tygodnia, najpóźniej dwóch tygodni nowego projektu restrukturyzacji od zarządu spółki cukrowej. (Oklaski) 

<phrase id="466900">Wicemarszałek Jerzy Szmajdziński</phrase>: 

Dziękuję bardzo. 

Pytanie dodatkowe zada pan <phrase id="466902">poseł Jacek Bogucki</phrase> czy pan Jarosław Żaczek? Czy panowie mają pytanie? 

Poseł Jarosław Żaczek: 

Tak, dziękuję, panie marszałku. 

Panie Ministrze! Mam dwa pytania dodatkowe. Mam nadzieję, że następne będziemy mogli zadać na posiedzeniu Komisji Rolnictwa i Rozwoju Wsi, która w tej chwili obraduje. 

Panie ministrze, czy działania zarządu spółki, które nie wykorzystują w pierwszej kolejności istniejącego potencjały produkcyjnego w rejonie wschodniej Polski – myślę o Cukrowniach: Lublin, Łapy, Werbkowice i Krasnystaw – nie są w sprzeczności z wymogiem zapewnienia efektywnego gospodarowania mieniem Skarbu Państwa? 

I kolejne pytanie: Czy panu ministrowi znana jest treść zgłoszonego przez Komitet Obrony Cukrowni Lublin zawiadomienia do prokuratury o działaniu zarządu spółki na jej szkodę oraz wniosku o przeprowadzenie kontroli przez Najwyższą Izbę Kontroli w związku z planem likwidacji Cukrowni Lublin oraz rejonów plantacyjnych na ścianie wschodniej? Czy w związku z tym Ministerstwo Skarbu Państwa zobowiązało zarząd i radę nadzorczą do złożenia stosownych wyjaśnień? Dziękuję bardzo. 

Wicemarszałek Jerzy Szmajdziński: 

Dziękuję bardzo. 

Proszę pana ministra o udzielenie odpowiedzi na dodatkowe pytania. 

Podsekretarz Stanu w Ministerstwie Skarbu Państwa <phrase id="466906">Krzysztof Żuk</phrase>: 

Panie Marszałku! Wysoka Izbo! To niewystarczające uzasadnienie dostrzegamy, jeśli chodzi o działania zarządu spółki cukrowej, a zatem można powiedzieć już jednoznacznie, iż uważamy, że ten projekt nie jest oparty na pełnym rachunku ekonomicznym. W związku z powyższym wymóg efektywnego gospodarowania majątkiem wyraźnie podkreślamy w naszych dyskusjach czy rozmowach z zarządem spółki cukrowej, jak również z radą nadzorczą. To jest jak gdyby pierwsza część tej odpowiedzi. 
</document>