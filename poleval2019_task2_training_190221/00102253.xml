<?xml version="1.0" encoding="UTF-8"?>
<document id="00102253">
Na licznych blogach (ja akurat zacząłem wycieczkę od <phrase id="310542">Vagli</phrase> ) atak na <phrase id="473776">kampanię <phrase id="283302">noadblock</phrase></phrase>, czy też zalążek kampanii, bo nie wiadomo kto i dlaczego, a wyzywanie od pasożytów jest bardziej jednak skuteczne, jak się ma odwagę pod tym podpisać. Tchórzliwy autor strony twierdzi, że bez reklam nie byłoby <phrase id="310544">internetu</phrase>, chociaż o ile wiem, <phrase id="310545">internetu</phrase> nie byłoby bez <phrase id="473777">bomby atomowej</phrase>, a to zaraz nie znaczy, że mam sobie kupić pół kilo plutonu. Sam adblocka używam i nie będę się tłumaczył, że flash wprawia mojego zdychającego laptopa w śmiertelne drgawki, bo reklamy blokuję z premedytacją, jako świadomy ekonomista, konsument i zbieracz makulatury. I mam zupełnie inne zdanie niż <phrase id="283281"><phrase id="283280">Paweł</phrase> <phrase id="283279">Wimmer</phrase></phrase> . Wcale nie uważam, że patrząc na reklamy gwarantuję, że używanie sieci pozostanie bezpłatne. Jestem bowiem przekonany, że przeglądanie komercyjnej sieci bezpłatne nie pozostanie i należy cieszyć się pionierskim okresem, gdy jeszcze można się naklikać bez szkody dla portfela. I to, że są różne sieci, też wcale nie jest dla mnie dziwne. <phrase id="283282"><phrase id="283289">Alek</phrase> <phrase id="283286">Tarkowski</phrase></phrase> być może właśnie w tej chwili liczy <phrase id="310546">internety</phrase> (zainspirowany choćby przenikliwością <phrase id="283290">Georga</phrase> Busha) i może to potwierdzić. Porównywanie reklamy internetowej z telewizją (chyba że z PVR i przesunięciem oglądania na inną godzinę, żeby reklamy przewinąć) i gazetą nie ma sensu. Ale mimo wszystko skojarzyło mi się to z wpisem <phrase id="283284">Tima Kisnera</phrase>, nieumiejącego wykonywać rzutów osobistych rozgrywającego [tu złośliwy adblock wycina nazwę sponsora, która w przyszłym tygodniu może się zresztą zmienić] <phrase id="306745">Śląska <phrase id="283293">Wrocław</phrase></phrase> i piszącego nieciekawie, ale będącego prostym białym <phrase id="309832">Amerykaninem</phrase> w <phrase id="283294">Polsce</phrase>, co już jest znacznie ciekawsze, który oglądał w <phrase id="283296">Polsce</phrase> finał <phrase id="309834">Superbowl</phrase> i najbardziej cierpiał z powodu braku reklam. Otóż zdarza mi się też czasem zrobić wycieczkę przez reklamy (adblocka można przecież wyłączać) i w przeciwieństwie do <phrase id="283300">Tima</phrase> najczęściej nie mam ochoty na powtórkę. I myślę, że <phrase id="310547">internet</phrase> jeszcze nie dorósł do swojego modelu dobrej reklamy. A wiele serwisów zbierających na przepustowość mogłoby zaoszczędzić optymalizując treść i wygląd zamiast na siłę pokrywać koszty dodawaniem wodotrysków. I co do portalu, który eksploatuję najbardziej: po pierwsze wyklikuję ich na odpowiednio wysokie miejsce w klasyfikacji stron według liczby odsłon, a to już konkretna wartość rynkowa. I regularnie kupuję produkt, z którym ten portal jest związany. Przez chwilę pooglądałem portal z reklamami i okazało się, że reklamuje on głównie sam siebie. 
</document>