<?xml version="1.0" encoding="UTF-8"?>
<document id="00102605">
1. Główni pełnomocnicy graniczni i ich zastępcy, pełnomocnicy graniczni i ich zastępcy oraz pomocnicy pełnomocników granicznych w celu wykonywania swoich funkcji otrzymują pisemne pełnomocnictwa sporządzone w językach polskim i litewskim. 

2. Pełnomocnictw udzielają: 

1) <phrase id="466150">prezes <phrase id="71743">rady ministrów</phrase></phrase> - dla głównego pełnomocnika granicznego i jego zastępców; 

2) odpowiedni organ - dla pełnomocników granicznych i ich zastępców; 

3) główny pełnomocnik graniczny - dla pomocników pełnomocników granicznych. 

3. Zastępcy głównego pełnomocnika granicznego i zastępcy pełnomocników granicznych mają w zakresie powierzonych im spraw takie same prawa i obowiązki jak pełnomocnicy, których są zastępcami. 

4. Pomocnicy pełnomocników granicznych wykonują czynności zlecone im przez pełnomocników granicznych. 

5. Główni pełnomocnicy graniczni opracują i przekażą sobie wzory pełnomocnictw, o których mowa w ustępie 1. 

Artykuł 14 

1. Do obowiązków głównych pełnomocników granicznych należą w szczególności: 

1) zapewnienie bezpieczeństwa i porządku na polsko-litewskiej granicy państwowej poprzez ocenę problemów ochrony tej granicy i podejmowanie wspólnych przedsięwzięć wynikających z aktualnej potrzeby oraz koordynowanie działalności pełnomocników granicznych; 

2) rozwiązywanie spraw kontroli ruchu granicznego oraz sprawnego funkcjonowania przejść granicznych, a także podejmowanie stosownych decyzji w tym zakresie; 

3) rozpatrywanie i rozstrzyganie problemów związanych z ważnymi wydarzeniami na granicy państwowej, których rozwiązanie wykracza poza kompetencje pełnomocników granicznych; 

4) przekazywanie do rozpatrzenia w drodze dyplomatycznej spraw, których nie mogli rozstrzygnąć; 

5) ustalanie wzorów dokumentów stosowanych we współpracy pełnomocników granicznych. 

2. Postanowienia ustępu 1 punktu 4 nie wykluczają możliwości przekazywania głównym pełnomocnikom granicznym do dalszego rozpatrzenia spraw, które były rozpatrywane w drodze dyplomatycznej. 

Artykuł 15 

1. Do obowiązków pełnomocników granicznych w sferze ich służbowej odpowiedzialności należą w szczególności: 

1) ocenianie stanu ochrony granicy państwowej oraz koordynowanie działań służb ochrony tej granicy; 

2) organizowanie kontroli ruchu granicznego i zapewnienie sprawnego funkcjonowania przejść granicznych oraz współdziałanie w tym zakresie z innymi organami kontrolnymi działającymi w przejściach granicznych, a także przekazywanie głównym pełnomocnikom granicznym danych dotyczących problematyki tego ruchu; 

3) rozpatrywanie i prowadzenie postępowań wyjaśniających oraz rozstrzyganie wszystkich zdarzeń, które zaszły na granicy państwowej, a w szczególności takich, jak: 

a) ostrzał przez <phrase id="466153">granicę państwową</phrase> i jego skutki; 

b) zabójstwo lub uszkodzenie ciała spowodowane działaniem przez granicę państwową; 
</document>