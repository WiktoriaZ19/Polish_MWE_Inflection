<?xml version="1.0" encoding="UTF-8"?>
<document id="00101660">
30. Pierwsze czytanie poselskiego projektu ustawy o zmianie ustawy <phrase id="58494">Kodeks spółek handlowych</phrase> i <phrase id="58495">ustawy o kosztach sądowych w sprawach cywilnych</phrase> (druk nr 600). 

Bardzo proszę o zabranie głosu pana <phrase id="58500"><phrase id="58496">Łukasza</phrase> <phrase id="58497">Rędziniaka</phrase></phrase>, podsekretarza stanu w <phrase id="58502">Ministerstwie Sprawiedliwości</phrase>, w celu przedstawienia uzasadnienia projektu ustawy zawartego w druku nr 524. 

Bardzo proszę, panie ministrze. 

Podsekretarz Stanu w <phrase id="58503">Ministerstwie Sprawiedliwości</phrase> <phrase id="58501"><phrase id="58498">Łukasz</phrase> Rędziniak</phrase>: 

Szanowny Panie Marszałku! Wysoka Izbo! Przedłożony projekt <phrase id="58528">ustawy o zmianie ustawy Kodeks spółek handlowych</phrase> został przygotowany w Ministerstwie Gospodarki w ramach „<phrase id="467016">Pakietu na rzecz przedsiębiorczości</phrase>”. Projekt ten ma na celu uchwalenie regulacji ułatwiających prowadzenie działalności gospodarczej w <phrase id="58506">Polsce</phrase>, zwłaszcza podejmowanie i wykonywanie takiej działalności przez spółki z ograniczoną działalnością oraz spółki akcyjne, a ponadto powinien przyczynić się do aktywizacji przedsiębiorców i poprawy konkurencyjności polskiej gospodarki. 

Tak więc projekt ustawy przewiduje w szczególności: po pierwsze, zmianę dotychczasowego obowiązku przekształcania <phrase id="467019">spółek cywilnych</phrase> w <phrase id="467020">spółki jawne</phrase> w przekształcanie dobrowolne, niezależnie od wielkości osiąganych obrotów; po drugie, obniżenie minimalnych wysokości <phrase id="467018">kapitału zakładowego</phrase> dla spółki z ograniczoną odpowiedzialnością do kwoty 5 tys. <phrase id="58507">zł</phrase> i dla <phrase id="467017">spółki akcyjnej</phrase> – do kwoty 10 tys. <phrase id="58508">zł</phrase>; po trzecie, zastąpienie oświadczenia woli wspólnika lub akcjonariusza w spółce jednoosobowej w formie pisemnej, z podpisem notarialnie poświadczonym, przez oświadczenie w zwykłej formie pisemnej; po czwarte, skrócenie z 3 miesięcy do 1 miesiąca od daty ogłoszenia okresu pozwalającego na zwrot dopłat uiszczonych przez wspólników spółki z ograniczoną odpowiedzialnością, jeżeli dopłaty nie są wymagane na pokrycie straty wykazanej w sprawozdaniu finansowym; po piąte, złagodzenie o połowę kary grzywny przewidzianej wobec członków zarządu spółki kapitałowej lub też komplementariusza <phrase id="467021">spółki komandytowo-akcyjnej</phrase>, którzy dopuścili się naruszenia przepisów gwarantujących jawność danych o spółce; po szóste, stworzenie możliwości dostosowania wysokości kapitału zakładowego w spółkach kapitałowych do proponowanych obecnie wielkości minimalnych poprzez wyznaczenie dodatkowego terminu na wykonanie tego obowiązku. 

Ze względu na to, że do projektu ustawy załączono obszerne uzasadnienie, w którym przedstawiono wszystkie proponowane zmiany przepisów, w tym miejscu pozwolę sobie jedynie na dokładne omówienie najważniejszych zmian dokonywanych w obecnie obowiązującej ustawie. 
</document>