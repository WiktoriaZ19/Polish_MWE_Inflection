<?xml version="1.0" encoding="UTF-8"?>
<document id="00101809">
Do nich zapewne skierowana jest kolejna akcja <phrase id="75267">Nine Inch Nails</phrase>, zespołu, który konsekwentnie udostępnia swoją muzykę za darmo. Po płytach “<phrase id="310209">Ghosts</phrase>” i “<phrase id="310210">Slip</phrase>” z sieci legalnie można pobrać epkę “<phrase id="473500">NIN/JA</phrase>” z nagraniami <phrase id="75269">NIN</phrase>, <phrase id="473502">Jane’s Addiction</phrase> i <phrase id="473503">Street Sweeper</phrase>. Torrentowy tracker można, po podaniu adresu mailowego, ściągnąć z oficjalnej strony zespołu . Wykorzystanie sieci p2p ma uchronić zespół przed sytuacją, jaka zdarzyła się przy premierze “<phrase id="310211">Ghosts</phrase>”, kiedy to oficjalne serwery z plikami nie były w stanie obsłużyć wszystkich zainteresowanych fanów. Dla kolekcjonerów przygotowano “wypasione” edycje, a reszta - niech ściąga za darmo. Może potem przyjdą na koncert? 

Byłem przedwczoraj (służbowo, ale i z wielką przyjemnością) na występie <phrase id="473504">kabaretu <phrase id="75276">Ani Mru Mru</phrase></phrase>. Największa sala widowiskowa w mieście była pełna po brzegi, mimo że bilety do najtańszych nie należały. I taka refleksja mnie naszła: <phrase id="75277">Ani Mru Mru</phrase> jest pełno nie tylko w TV, chyba wszystkie ich skecze są bezproblemowo dostępne w sieci, oczywiście nielegalnie. Mnóstwo tego jest, na wszystkich serwerach z filmami, w p2p. Przyjmując tok myślenia koncernów medialnych, to piractwo powinno zarżnąć twórców i sala powinna świecić pustkami, bo wszyscy już obejrzeli, ile razy chcieli. A chętnych jakoś nie brakowało: bilety skończyły się zaraz po rozpoczęciu sprzedaży, półtora miesiąca przed występem. Czyli coś z tym rozumowaniem jest nie tak. 

Jak na dłoni widać, że piracka obecność kabaretu w sieci (która zresztą niczym, dla widza, nie różni się od obecności w TV) nie stanowi żadnego uszczerbku, a raczej wręcz przeciwnie: jest darmową reklamą i napędza widownię. Co więcej, po występie schodziły również płyty <phrase id="73241">DVD</phrase> z występami kabaretu, mimo że przecież “można sobie za darmo ściągnąć”; choć tu oczywiście trudno powiedzieć, czy i jaki miało to wpływ na rozmiar sprzedaży. No i możliwość uzyskania autografów na pewno pomogła. Ala przy okazji za to można było kupić również <phrase id="73242">DVD</phrase> innych kabaretów, czyli taka “solidarność” powala z kolei na dodatkowe dochody. 
</document>