<?xml version="1.0" encoding="UTF-8"?>
<document id="00102369">
Nie jestem wielkim fanem <phrase id="344283">Pottera</phrase>, uwielbiam za to <phrase id="484740">serial <phrase id="344276">Weeds</phrase></phrase> . Z niecierpliwością czekałem na początek trzeciego sezonu - pierwszą emisję w <phrase id="344277">amerykańskiej</phrase> telewizji zapowiedziano na 13 sierpnia. Choć to jeszcze trzy tygodnie, widziałem już pierwsze odcinki, bo pojawiły się w sieci. Zresztą nie tylko <phrase id="344284">Weeds</phrase> - w sieciach wymiany plików coraz więcej odcinków seriali oznaczonych jako “<phrase id="484741">pre-air</phrase>”, czyli dostępnych przed premierą. Wydaje się, że Amerykanie - kojarzeni z radykalnym podejściem do prawa autorskiego - wykazują tu więcej dystansu niż <phrase id="344280">polskie</phrase> firmy związane z przemysłami kultury. Jesień w <phrase id="344281">amerykańskiej</phrase> telewizji to burzliwy okres, gdy stacje po wakacyjnej przerwie ze zdwojoną energią ruszają do walki o widza. Na rynek trafiają też płyty <phrase id="344275">DVD</phrase> z nagraniami starszych odcinków. Dlatego jest to również czas wzmożonej promocji. 

Biorąc pod uwagę liczbę seriali, których przedpremierowe odcinki pojawiły się w sieci można z dużą dozą prawdopodobieństwa założyć, że to kontrolowane przecieki, forma promocji, która pozwoli zagorzałym fanom serii obejrzenie odcinków w wysokiej jakości i zapoczątkowanie szeptanej <phrase id="484744">kampanii reklamowej</phrase>. Ja już to robię - nowe odcinki <phrase id="344282">Weeds</phrase> są świetne! Ale nie czuję się wykorzystany, bo mam świadomość, że też coś dostałem. 
</document>