<?xml version="1.0" encoding="UTF-8"?>
<document id="00101383">
<phrase id="55872">Konwencja o ochronie podwodnego dziedzictwa kulturowego</phrase> 

Historia prac legislacyjnych 

Konwencja o ochronie podwodnego dziedzictwa kulturowego jest konwencją międzynarodową uchwaloną i udostępnioną do podpisu przez <phrase id="55874">UNESCO</phrase> w roku 2001. Kwestią szczególnie istotną dla ochrony podwodnego dziedzictwa kulturowego jest fakt, że znaczna jego część spoczywa zgodnie z ustaleniami <phrase id="425393">Konwencji o prawie morza</phrase> (<phrase id="55876">UNCLOS</phrase>) poza strefą jurysdykcji poszczególnych państw (w tzw. <phrase id="55877">Obszarze</phrase>), bądź też znajduje się w strefie, w której jurysdykcja ta jest ograniczona (szelf kontynentalny i tzw. wyłączna strefa ekonomiczna – exclusive economic zone, w skrócie EEZ). 

Oznacza to, że zapewnienie ochrony temu dziedzictwu nie jest kwestią przepisów ustanawianych przez poszczególne państwa, lecz musi być przedmiotem regulacji międzynarodowych w formie konwencji, która uzyskałaby powszechną akceptację i zostałaby ratyfikowana przez większość krajów świata. 

Prace legislacyjne, które doprowadziły ostatecznie do uchwalenia <phrase id="329195">Konwencji</phrase>, trwały jednak ponad 20 lat, ponieważ regulacja prawna kwestii związanych z własnością wraków i stanowisk archeologicznych spoczywających na dnie mórz i oceanów, budziła wiele wątpliwości i emocji. 

Z tego względu ostateczne uzgodnienie tekstu <phrase id="329196">konwencji</phrase> stało się wielkim sukcesem organizacji, stowarzyszeń, instytucji i osób zaangażowanych w sprawę ochrony historycznych wraków. <phrase id="55878">Polska</phrase> odegrała istotną rolę w końcowym etapie procesu legislacyjnego, ponieważ w czasie konferencji uzgodnieniowych, które odbywały się w <phrase id="55880">Paryżu</phrase> w latach 1998-2000 <phrase id="55879">Polska</phrase> pełniła rolę kraju wiceprzewodniczącego obradom. Ekspertem <phrase id="425394">Polskiego Komitetu ds. <phrase id="55882">UNESCO</phrase></phrase> był w czasie tych konferencji <phrase id="425395"><phrase id="55883">Zbigniew</phrase> <phrase id="55884">Kobyliński</phrase></phrase>. 

Konwencja wejdzie w życie 3 miesiące po jej ratyfikowaniu przez dwudzieste z kolei państwo. 

Najważniejsze przepisy <phrase id="55887">Konwencji o ochronie podwodnego dziedzictwa kulturowego</phrase> 

Przyjęty przez <phrase id="55886">UNESCO</phrase> tekst <phrase id="329198">Konwencji</phrase> liczy 35 artykułów oraz aneks, zawierający 36 reguł postępowania wobec podwodnego dziedzictwa kulturowego. Ponieważ tekst Konwencji nie został dotąd przetłumaczony na język polski, warto w największym skrócie omówić treść najważniejszych przepisów tego aktu prawa międzynarodowego. 

W Preambule Konwencji stwierdzono m. in., że podwodne dziedzictwo kulturowe stanowi integralną część dziedzictwa kulturowego ludzkości, a zatem obowiązek jego ochrony i zachowania spoczywa na wszystkich krajach. Zwrócono uwagę na ważność badań naukowych, informowania i edukacji dla ochrony podwodnego dziedzictwa kulturowego oraz na publiczne prawo do korzystania z edukacyjnych i rekreacyjnych wartości podwodnego dziedzictwa kulturowego w sposób odpowiedzialny i nieniszczący. Stwierdzono, że podwodne dziedzictwo kulturowe zagrożone jest w wyniku nieuprawnionych działań podejmowanych wobec niego, z czego wynika potrzeba mocniejszych mechanizmów zapobiegania takim działaniom. 
</document>