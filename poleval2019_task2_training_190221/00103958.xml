<?xml version="1.0" encoding="UTF-8"?>
<document id="00103958">
Komputery obniżyły próg wejścia dla osób, które chcą coś tworzyć – a później tymi treściami się wymieniać. <phrase id="472011">Internet</phrase> pogłębił ten trend, otwierając drogę dla produkcji społecznej i czyniąc z niej już nie wyjątek, a ważny element współczesnej ekonomii. Sukces <phrase id="472012">iPada</phrase> – o którym można chyba mówić już teraz – pokazuje jednak, że chcemy też urządzeń, które do tworzenia czegokolwiek nadają się średnio, za to świetnie służą konsumpcji mediów. Czy jedną z dróg rozwoju komputerów będzie sprzęt, który będzie w pewnym sensie przenośnym i dającym bez porównania większą swobodę, ale jednak telewizorem? 

Drugi kłopot z <phrase id="472013">Apple</phrase> to „wodzowska” filozofia firmy i zamknięta architektura jej produktów, a także powiązanie ich z <phrase id="472015">AppStore</phrase>. Apple, pomimo hipisowskich korzeni, opiera swój biznes na „ekonomii elitaryzmu”. Dowodzi też, jak ważny jest estetyczny wymiar technologii, a przede wszystkim dobry interfejs. „Jabłko” konsekwentnie podąża drogą, którą trafnie już w latach 90-tych zdiagnozowała <phrase id="482909"><phrase id="472021">Sherry</phrase> <phrase id="472020">Turkle</phrase></phrase>, wg której Apple postrzega komputer nie jako narzędzie, lecz partnera. Równocześnie jednak firma pogrzebała „przejrzystość” komputerów rozumianą jako możliwości wglądu w to, jak działają. Transparencja wg <phrase id="472017">Apple</phrase> to nie wgląd w trybiki machiny, lecz łatwy dostęp do funkcji. Czy to dobrze? Trudno o jednoznaczną odpowiedź. Faktem jest, że dla użytkowników produktów <phrase id="472018">Apple</phrase> mniej istotne jest taktowanie procesora, bardziej – że wszystko dobrze działa. Nawet więcej – sprawia fetyszystyczną przyjemność (pamiętam relacje pierwszych znajomych, którzy kupili <phrase id="472022">iPhone’y</phrase> – nie tyle ich używali, co bawili się nimi). Co nie zmienia faktu, że ideologicznie firma sytuuje się dziś na antypodach wszelkich otwartych standardów… 

Na koniec – bo wiem, że podobne wątki często drażnią właścicieli „<phrase id="472023">pecetów</phrase>” – kilka pytań, na które odpowiedzi udzielą najbliższe miesiące. Jak potoczy się sprawa z obsługą <phrase id="472024">Flasha</phrase>: czy jeden produkt, bez względu na to jak bardzo modny, sprawi, że ten format ustąpi w sieci miejsce innym? 
</document>