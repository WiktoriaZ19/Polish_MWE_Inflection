<?xml version="1.0" encoding="UTF-8"?>
<document id="00103802">
Gdy w 1934 roku <phrase id="484134">H. Bethe</phrase> i <phrase id="484133">R. Peierls</phrase> oszacowali <phrase id="484135">przekrój czynny</phrase> dla <phrase id="484136">rozpraszania neutrin</phrase> na nukleonach, podsumowali swoją pracę stwierdzeniem, że w praktyce nie ma sposobu ich detekcji. 

1. 

Choć opublikowana wartość była poprawna, po 22 latach to, co wydawało się niemożliwe, stało się faktem: <phrase id="484138">F. Reines</phrase> i <phrase id="484139">C. Cowan</phrase> wraz asystentami zaobserwowali oddziaływania antyneutrin produkowanych w <phrase id="484140">reaktorze jądrowym</phrase>. W latach sześćdziesiątych Davis rozpoczął pomiary neutrin słonecznych, a od lat siedemdziesiątych prowadził je już regularnie. Okazało się wtedy, że obserwowany strumień stanowi zaledwie jedną trzecią przewidywanego teoretycznie. Podobne rezultaty otrzymano m.in. w Kamiokande. Ostateczne rozstrzygnięcie tej zagadki przyniosły wyniki eksperymentu SNO: w drodze na Ziemię neutrina zmieniają zapach, dlatego mierzony strumień neutrin elektronowych różni się od obliczonego z modelu Słońca. Jest to zgodne z hipotezą wysuniętą przez Gribova i Pontecorvo w 1969 roku i rozważaną przez Wolfensteina w 1978 r. Oscylacje stwierdzono także dla neutrin atmosferycznych, reaktorowych i akceleratorowych (zob. praca i podane w niej odnośniki).Nadal nie wiemy, czy neutrina to cząstki Diraca czy Majorany. Nie potraﬁmy określić bezwzględnej wartości mas neutrin. Nie znamy trzeciego kąta parametryzującego macierz mieszania neutrin (jeden mierzy się głównie dla neutrin słonecznych, drugi dla atmosferycznych). Jeśli jest on różny od zera to neutrina mogą łamać symetrię CP i tym samym odpowiadać za część asymetrii między materią a antymaterią. Przy odpowiednio dużej wartości tego kąta powinno być możliwe wyznaczenie fazy związanej z łamaniem symetrii CP. Żeby odpowiedzieć na te pytania, musimy zwiększyć precyzję pomiarów. Nie chodzi tu tylko o dokładność aparatury. Ponieważ w detektorach neutrina oddziałują z jądrami atomowymi, gros niepewności pochodzi od efektów jądrowych. Dlatego kluczową rolę w przyszłych eksperymentach odegra ulepszenie opisu jąder atomowych w modelach teoretycznych. Bez tego wkładu rozwój ﬁzyki neutrin równie spektakularny jak w ostatnich dziesięciu latach nie będzie możliwy. 
</document>