<?xml version="1.0" encoding="UTF-8"?>
<document id="00101921">
Wnioski organizacji pozarządowych w sprawie pozyskania w najem lokalu użytkowego z zasobów <phrase id="466267">Gminy Wrocław</phrase>, w trybie bezprzetargowym, przyjmuje i opiniuje <phrase id="466268">Biuro ds. Współpracy z Organizacjami Pozarządowymi</phrase> (BWO) 

A. Składanie wniosku przez <phrase id="466270">organizację pozarządową</phrase>. 

1. Organizacja pozarządowa składa wniosek (formularz do pobrania w formacie .rtf) o pozyskanie lokalu użytkowego dla organizacji pozarządowych do Biura ds. Współpracy z Organizacjami Pozarządowymi. Formularz wniosku jest dostępny na miejskiej stronie internetowej oraz w Biurze ds. Wspólpracy z Organizacjami Pozarządowymi przy ul. G. Zapolskiej 2/4, V piętro, pokój 506. 2. Jeżeli organizacja nie jest zarejestrowana w bazie organizacji prowadzonej przez Biuro ds. Współpracy z Organizacjami Pozarządowymi obligatoryjnie dołącza do wniosku następujące dokumenty: 1. aktualny statut, 2. aktualny odpis z rejestru (ważny 3 miesiące od daty wystawienia), 3. <phrase id="466271">sprawozdanie finansowe</phrase> i merytoryczne z działalności za poprzedni rok 3. Organizacje, które wcześniej złożyły w BWO wymienione powyżej dokumenty, są zobowiązane tylko do ich aktualizacji lub przedłożenia pisemnego oświadczenia (formularz do pobrania w formacie .rtf), że dane nie uległy zmianie. 

B. Wydawanie opinii o wniosku. 

1. BWO jest zobowiązany do wydania opinii w sprawie zasadności rozpatrzenia wniosku w terminie do 60 dni od daty jego złożenia. 2. Wnioskodawcy nie przysługuje tryb odwoławczy w sprawie treści opinii BWO. 3. BWO zbiera informacje na temat działalności organizacji pozarządowych w poszczególnych komórkach <phrase id="466272">Urzędu Miejskiego</phrase> i odsyła opinię wraz z wnioskiem, kopią statutu i odpisu z rejestru do <phrase id="466273">Zarządu Zasobu Komunalnego</phrase>, który podejmuje ostateczne działania w sprawie przyznania lokalu. 
</document>