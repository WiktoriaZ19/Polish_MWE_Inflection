<?xml version="1.0" encoding="UTF-8"?>
<document id="00103551">
SCENA 6 

Pole. Sroczka prowadzi za rękę Wronka. Wędrują w stronę pola. 

WRONEK: 

Ty, my wcale nie idziemy do Indyka. Co ty kombinujesz? 

SROCZKA: 

Nic. 

WRONEK: 

Jak nic, kiedy widzę , że kombinujesz. 

SROCZKA: 

Przedstawię cię mojemu przyjacielowi. Chociaż on cię już pewnie zna... 

...z nienajlepszej strony. 

WRONEK: 

Więc twoja mama miała rację? Zaprzyjaźniłaś się z Indykiem? 

SROCZKA: 

Zadarłeś z Indykiem? 

WRONEK: 

Tam od razu zadarłeś, zadarłeś... 

Sroczka kręci przecząco głową. 

WRONEK: 

A więc zaprzyjaźniłaś się z Bocianem? 

Sroczka kręci przecząco głową. 

SROCZKA: 

Jemu też zalazłeś za skórę? 

WRONEK: 

To było dawno, nie czepiaj się. 

Ty...... czyżbyś? 

Sroczka potakuje. 

Zaprzyjaźniłaś się z.... 

Sroczka potakuje. 

To niemożliwe! Zwariowałaś! To śmiertelnie niebezpieczne! 

Cześć! Wracam do domu. Do mamusi, do tatusia. Na moją ulubioną gałąź! 

Sroczka głaszcze Wronka po czuprynie. 

SROCZKA: 

Wszystko w porządku, dobrze już, dobrze. 

WRONEK: 

Odczep się. U mnie dobrze, ale czy u ciebie wszyscy zdrowi?! 

To znaczy, chciałem zapytać, czy ci czasami zupełnie nie odbiło? 

SROCZKA: 

Wronek, przestań, chodźmy, szkoda czasu na kłótnie. 

WRONEK: 

Jesteś pewna, że to się dobrze skończy? 

SROCZKA: 

Wronek, gdybyś wiedział, co mi się przydarzyło. Ale ty i tak nie uwierzysz. 

Więc chodź, tchórzu! 

WRONEK: Tchórzu! 

Ja ci zaraz pokażę, kto tu jest tchórzem! 

Groźny, maszeruje przed siebie: 

Precz ła- chudro! 

Precz szma- cia- rzu 

Precz ty głu- pi łach- ma – nia- rzu! 

SROCZKA 

cichutko: Wronek. 

Głośniej: Wronek! 

WRONEK: 

Czego chcesz? 

SROCZKA: 

Wronek, on jest moim przyjacielem, nie żadnym szmaciarzem. 

WRONEK: 

Co ty mówisz? 

SROCZKA: 

Uratował mi życie. 

WRONEK: 

Gadanie! 

SROCZKA: 

Mówiłam, że mi nie uwierzysz. 

WRONEK: 

Poważnie mówisz? 

SROCZKA: 

Najpoważniej. 

WRONEK: 

Mamie mówiłaś? 

SROCZKA: 

Powiem, ale jeszcze nie teraz. 

Wronek.... 

WRONEK: 

Co chcesz mi jeszcze powiedzieć? Mów. Wszystko zniosę! 

Po tym, co usłyszałem, niczym mnie nie zaskoczysz. 

SROCZKA: 

Bo, Wronek, tam będzie jeszcze ... 

WRONEK: 

No wal! Dawaj! Mówiłem ci - wszystko zniosę. 

SROCZKA: 

Tam będzie jeszcze moja przyjaciółka. 

Wronek jest wyraźnie zaskoczony. 

WRONEK: 

Jeszcze jedna dziewucha. To chyba jednak jest ponad moje siły! 

SROCZKA: 

To Myszka Polna. 

Wronek z wrażenia potyka się i przewraca. 

WRONEK: 

Ty mnie dzisiaj wykończysz! Myszka Polna? Małorolna? 

SROCZKA: 

Nie śmiej się. To bardzo miła myszka. 

Zbliżają się do Stracha na Wróble. Strach jest zajęty rozmową z Myszką Polną. 

WRONEK: 

Jesteś pewna, że to... 

SROCZKA: 

Najzupełniej. 

Myślę, że dobrze by było, żebyś go przeprosił. 
</document>