<?xml version="1.0" encoding="UTF-8"?>
<document id="00101502">
<phrase id="58369">Światowa Organizacja Własności Intelektualnej</phrase> 

Światowa Organizacja Własności Intelektualnej (ang. <phrase id="427912">World Intellectual Property Organization</phrase>, skrót <phrase id="58372">WIPO</phrase>) jest jedną z 16 organizacji wyspecjalizowanych <phrase id="58373">ONZ</phrase> z siedzibą w <phrase id="58374">Genewie</phrase>. Zajmuje się koordynacją i tworzeniem regulacji dotyczących systemu ochrony własności intelektualnej, a także świadczeniem pomocy prawnej i technologicznej. 

Światowa Organizacja Własności Intelektualnej została utworzona na mocy konwencji podpisanej w <phrase id="58376">Sztokholmie</phrase> w 1967 r., która weszła w życie w 1970 r., zaś organizacją wyspecjalizowaną <phrase id="58377">ONZ</phrase> stała się w 1974 r. 

Działania organizacji 

Celem organizacji jest pogłębianie wiedzy na temat ochrony praw własności intelektualnej na arenie międzynarodowej oraz zapewnianie współpracy administracyjnej w zakresie egzekwowania praw własności intelektualnej oraz praw autorskich. Organizacja czuwa nad przestrzeganiem umów międzynarodowych, by przeciwdziałać naruszeniom tych praw. Prowadzi również różnego rodzaju akcje edukacyjne i programy pomocowe. Finansuje się prawie całkowicie z środków własnych - ma budżet wysokości ok. 531 mln <phrase id="58378">franków szwajcarskich</phrase> to jest prawie 1,5 mld <phrase id="58379">zł</phrase> pozyskiwanych w 90% za rejestrowanie projektów, znaków handlowych i wydawanie patentów a pozostałe 10% z usług mediacyjnych i arbitrażowych. Obecnie zrzesza 184 państwa członkowskie w tym także <phrase id="58380">Polskę</phrase>. 

Organy zarządzające 

<phrase id="58381">Zgromadzenie Ogólne</phrase> obradujące co 2 lata, zasiada w nim po 1 delegacie z każdego kraju członkowskiego, a przewodzi mu dyrektor generalny, którym obecnie jest <phrase id="309776">Australijczyk</phrase> <phrase id="58390"><phrase id="58388">Francis</phrase> Gurry</phrase> 

<phrase id="58382">Konferencja Wszystkich Członków</phrase>, która spotyka się również raz na dwa lata 

Komitet Koordynacyjny, który liczy 68 członków i organizuje spotkania co rok 

Organizacja posiada także komitety eksperckie, m.in.: 

<phrase id="58384">Komitet Harmonizacji Praw Ochrony Znaków Towarowych</phrase> 

<phrase id="58385">Komitet Rozwiązywania Sporów co do Własności Intelektualnej między Państwami</phrase> 

<phrase id="58386">Komitet Konwencji z <phrase id="67712">Berna</phrase> o Ochronie Dzieł Literackich i Artystycznych</phrase> 

<phrase id="58394">TRIPS</phrase> 

WIPO ściśle współpracuje ze <phrase id="427924">Światową Organizacją Handlu</phrase> (WTO). Owocem tej współpracy jest np. porozumienie <phrase id="58393">TRIPS</phrase> dotyczące handlowych aspektów praw własności intelektualnej oraz ich ochrony, dochodzenia i egzekwowania. Porozumienie to reguluje wszystkie obszary własności intelektualnej, tj. ochronę dla praw autorskich i pokrewnych, w tym ochronę programów komputerowych, baz danych oraz ochronę wykonawców, producentów, nagrań dźwiękowych, organizacji nadawczych, patentów, praw do wzorów przemysłowych, znaków towarowych, geograficznych oznaczeń pochodzenia towarów, a także ochronę poufnego tzw. know-how oraz kontrolę praktyk antykonkurencyjnych w licencjach umownych. 
</document>