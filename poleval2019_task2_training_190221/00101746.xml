<?xml version="1.0" encoding="UTF-8"?>
<document id="00101746">
Sam bym chciał, żeby było różowo i żeby w związku z <phrase id="306727">euro</phrase> powstały drogi, <phrase id="472773">linie kolejowe</phrase>, lotniska i <phrase id="472775">kina studyjne</phrase>. <phrase id="306728">Euro</phrase> to piękny pretekst i być może nawet <phrase id="70992">Komisja <phrase id="311139">Europejska</phrase></phrase> zmiękłaby i dorzuciła kilka miliardów albo chociaż uprościła procedury. Minęło kilka miesięcy od przyznania <phrase id="70993">Polsce</phrase> imprezy i nic się jednak nie dzieje. Odwoływane są kolejne plany (autostrad, szybkich pociągów), gazety i blogi lamentują. Czym biedny kibic dojedzie na mecz? Jak się przemieści? Tymczasem organizatorzy ewidentnie nic sobie z tego nie robią. I nie będą. Nie muszą. 

Wizja wielkich stadionów i setek tysięcy kibiców wędrujących po Polsce wzdłuż i wszerz została stworzona przez media, a organizatorzy wiedzą, że ratuje ich system sprzedaży biletów. Według tego systemu połowę miejsc na stadionach dostają sponsorzy. Ci organizują konkursy, ale przede wszystkim wysyłają swoich pracowników. Reszta biletów jest w większości losowana (gospodarz dostaje nikłą pulę) i szansa, że ten sam kibic wylosuje bilet w <phrase id="70995">Poznaniu</phrase> i we <phrase id="70996">Wrocławiu</phrase> jest raczej mała. 

W ten sposób potrzebne są po pierwsze stadiony, a po drugie lotniska. Oczywiście - też nie jest tak łatwo w <phrase id="70997">Polsce</phrase> je zbudować, ale dużo łatwiej niż zbudować stadiony, lotniska i tysiące kilometrów dróg. Zdecydowana większość kibiców przyjedzie na jeden mecz, co najmniej połowa (bo gospodarz też część biletów rozdaje) przyjedzie nie za własne pieniądze w ramach wycieczek korporacyjno-szkolnych, a na takich czas płynie inaczej i 45 godzin w podróży też ma swoje zalety... Pozostaje ewentualnie niewielka grupa kibiców, którzy kibicują samej imprezie - lubią po prostu malować sobie twarze i pić ciepłe piwo przed telebimem albo wybijać szyby w sklepach. 
</document>