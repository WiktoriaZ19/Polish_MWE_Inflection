<?xml version="1.0" encoding="UTF-8"?>
<document id="00103946">
1 lutego 2013 to kolejna symboliczna data dla rozmywania się granic pomiędzy telewizją a <phrase id="471770">internetem</phrase>. To wtedy premierę miała seria „<phrase id="482840">House of Cards</phrase>”, wyprodukowana przez <phrase id="471771">amerykańską</phrase> sieciową wypożyczalnię <phrase id="471800">Netflix</phrase>. 

<phrase id="471801">Netflix</phrase>, posiadający w <phrase id="471773">Stanach</phrase> 29 milionów subskrybentów, realizując adaptację serii <phrase id="471775">BBC</phrase>, wkroczył na podwórko zdominowane do tej pory przez <phrase id="471776">amerykańskie</phrase> kablówki. I namieszał, na różnych poziomach: o serii zrobiło się głośno za sprawą producenta i sposobu dystrybucji (w tym faktu, że w dniu premiery, wychodząc naprzeciw „<phrase id="471777">internetowym</phrase>” sposobom oglądania, udostępniono od razu wszystkie 13 odcinków pierwszego sezonu). I choć serię można ściągnąć z sieci <phrase id="471778">p2p</phrase>, to znam kilka osób, które dla „<phrase id="471779">House of Cards</phrase>” zadały sobie trochę trudu, żeby oszukać Netfliksa inaczej – zdobyć <phrase id="471780">amerykańskie</phrase> <phrase id="471781">IP</phrase> i tym samym szansę na zapłacenie serwisowi. 

Przyznam, że do „<phrase id="471782">House of Cards</phrase>” zabierałem się z pewnym dystansem, nie oczekując zbyt wiele. Może dlatego dałem się przyjemnie zaskoczyć: jest bardzo, bardzo dobrze. W historii telewizji ta produkcja zapisze się zapewne głównie ze względu na sposób dystrybucji, pozycji „<phrase id="471783">The Wire</phrase>” i „<phrase id="471784">Breaking Bad</phrase>” nie zagrozi , ale obejrzeć warto. Jak napisała ostatnio <phrase id="482847"><phrase id="471786">Emily</phrase> Nussbaum</phrase>, „to medytacja na temat braku moralności, mówiąca nam to, co większość z nas już doskonale wie”. Mam jednak wrażenie, że pewna zachowawczość serii jest starannie wykalkulowana: budżet (100 mln USD na dwa sezony), temat (kulisy <phrase id="471789">waszyngtońskiej</phrase> polityki), pojawiające się na liście płac nazwiska (m.in. <phrase id="471790"><phrase id="471796">Kevin</phrase> <phrase id="471793">Spacey</phrase></phrase> i <phrase id="471791"><phrase id="471797">David</phrase> <phrase id="471794">Fincher</phrase></phrase>), zabiegi formalne (bohater zwracający się do widzów w sposób lokujący się między „<phrase id="471798">American Beauty</phrase>” a <phrase id="471795">Szekspirem</phrase>) to w pewnym sensie odpowiedź na sukcesy podobnych serii w ostatnich latach. Netflix swoją pierwszą produkcją nie pokonał <phrase id="471799">HBO</phrase>, ale wskoczył do tej samej ligi. 

Kolejne poczynania Netfliksa będą pewnie okazją, żeby śledzić (nieodległą) przyszłość telewizji (oczywiście nie jako takiej, tylko jej skoncentrowanego na treściach wysokiej jakości i kierowanego do widowni „wysokiej jakości” wycinka). 
</document>