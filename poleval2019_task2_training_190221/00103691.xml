<?xml version="1.0" encoding="UTF-8"?>
<document id="00103691">
<phrase id="485228"><phrase id="338598">Niemiecka</phrase> <phrase id="344189">Wikipedia</phrase></phrase> nawiązała współpracę z <phrase id="338599">niemieckim</phrase> <phrase id="485229">Archiwum Federalnym</phrase>, które udostępniło na stronach <phrase id="485230">Wikimedia Commons</phrase>, na wolnej licencji, 100 000 zdjęć dokumentujących historię najnowszą tego kraju (a przy okazji także krajów sąsiednich). 

Rok temu archiwum udostępniło na własnych stronach kolekcję 113 000 zdjęć (stanowiącą wycinek wielomilionowych zbiorów), w niewielkim formacie i na zasadzie “pełne prawa zastrzeżone”. Współpraca z <phrase id="344194">Wikipedią</phrase> jest kolejnym krokiem w procesie otwierania zbiorów archiwum. Warto podkreślić, że w notce prasowej władze archiwum odwołują się nie tylko do jego ustawowej misji, ale także do <phrase id="485232">Deklaracji Berlińskiej</phrase>, będącej jednym z kluczowych dokumentów ruchu <phrase id="485231">Open Access</phrase>. 

Kolekcja Bundesarchiv na <phrase id="344210">Wikimedia Commons</phrase> powinna być wzorem dla wszelkich projektów archiwizacyjnych. Zdjęcia są swobodnie dostępne, dla każdego jest podany autor (którego autorstwo należy uznać wykorzystując zdjęcia) i przystępna informacja licencyjna. Zdjęcia nie są wprawdzie bardzo duże (dłuższy bok ma maksimum 800 pikseli), ale na potrzeby wykorzystania online wystarczą - archiwum sprzedaje kopie wysokiej rozdzielczości (w tym na potrzeby komercyjne). Co najważniejsze, archiwum zasiliło kolekcję publiczną, jaką jest <phrase id="344212">Wikimedia Commons</phrase> - zamiast pokazywać zdjęcia jedynie na własnej stronie. To także ważny wymiar otwartości kolekcji. 

Co najciekawsze, archiwum w niewielkim wycinku prezentuje historię <phrase id="344213">Polski</phrase> - z lat wojennych, gdy <phrase id="344215">niemieccy</phrase> fotografowie dokumentowali nasz kraj pod okupacją. Mamy więc sytuację paradoksalną: niemiecka instytucja udostępnia nam w sposób otwarty materiały dokumentujące ważne momenty w naszej historii. 

Mało imponująco, w porównaniu, wypada <phrase id="338601">polskie</phrase> <phrase id="344219">Narodowe Archiwum Cyfrowe</phrase>, w którym małe zdjęcia są opatrzone gigantycznym znakiem wodnym przesłaniającym detale. Mam wrażenie, że <phrase id="344225">polskie</phrase> instytucje pamięci jak na razie udostępniają treści publiczne dość nerwowo. Przykład niemiecki pokazuje, że nie jest konieczne stosowanie półśrodków. Pytanie więc brzmi, kto u nas zrobi to pierwszy? <phrase id="344229">Narodowe Archiwum Cyfrowe</phrase>, <phrase id="338603">Stowarzyszenie Karta</phrase> czy <phrase id="338602">Muzeum Powstania Warszawskiego</phrase>? Creative Commons Polska chętnie pomoże w kwestiach prawnych; jestem pewien, że <phrase id="338604">Polscy</phrase> <phrase id="344234">Wikipedyści</phrase> są chętni do współpracy. Niemcom zajęło to rok, myślę, że da się ten rekord pobić. 
</document>