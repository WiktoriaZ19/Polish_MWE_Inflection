<?xml version="1.0" encoding="UTF-8"?>
<document id="00103933">
W piątek 1 czerwca odbyła się zorganizowana przez <phrase id="482740">Komisję Europejską</phrase> oraz <phrase id="471601">SGH</phrase> debata „<phrase id="482743">Co dalej z <phrase id="471622">ACTA</phrase></phrase>”. Inaczej niż się spodziewałem, <phrase id="471624">ACTA</phrase> nie była tylko pretekstem do dyskusji o szerszych reformach – jak to często ma miejsce w dyskusjach z <phrase id="471623">ACTA</phrase> w tytule (i słusznie, bo dyskutowanie o tym traktacie tak naprawdę ma sens w szerszym kontekście, innych podejmowanych lub nie zmian regulacji). Duża część dyskusji dotyczyła samej <phrase id="471625">ACTA</phrase> – głównym gościem był <phrase id="482748"><phrase id="471604">Pedro</phrase> Velasco <phrase id="471603">Martins</phrase></phrase>, negocjator traktatu z ramienia <phrase id="471606">UE</phrase>, który we wprowadzającym wystąpieniu bronił słuszności traktatu i jego podpisania przez <phrase id="471607">Europę</phrase> (przedstawiając go jako dokument, który w <phrase id="471608">Europie</phrase> nie zmienia nic, a jest wyłącznie „batem” wprowadzającym europejski poziom ochrony własności intelektualnej w państwach trzecich).W czasie dyskusji zdarzyły się dwie warte odnotowania rzeczy. 

Po pierwsze, zamykając spotkanie Martins powiedział rzecz dla mnie szokującą: że odnośnie <phrase id="471626">ACTA</phrase> (i podobnych regulacji), <phrase id="471609">Europa</phrase> ma dwa wyjścia – albo stworzy mocne prawo chroniące europejską produkcję własności intelektualnej, albo w zamian będziemy mieli świetnie chronione prawa obywatelskie, długą i ciekawą dyskusję o regulacji świata cyfrowego i trochę śmiesznych mashupów na <phrase id="471613">Youtube</phrase> (cytuję z pamięci). Było dla mnie jeszcze przed spotkaniem jasne, że negocjator unijny pracujący w <phrase id="471615">DG Trade</phrase> będzie miał specyficzną perspektywę na <phrase id="471627">ACTA</phrase> – nie dość że głównie rynkową, to jeszcze uwzględniającą kwestie <phrase id="471616">unijnego</phrase> handlu zagranicznego. <phrase id="471618">Martins</phrase> wcześniej podkreślał, że Unia wchodzi w <phrase id="471628">ACTA</phrase> tak naprawdę nie po to, by siebie regulować, lecz by nałożyć poziom <phrase id="471619">unijnych</phrase> regulacji na państwa trzecie: partnerów handlowych obecnie nie chroniących własności intelektualnej. Ale końcowa wypowiedź jest dla mnie szokująca: bo sugeruje, że nie da się stworzyć zbalansowanego systemu jednocześnie wspierającego rynek i chroniącego prawa podstawowe. Oraz że kreatywność nie jest tak naprawdę „motorem” rynkowym, skoro zapewnia jedynie „śmieszny mashup na <phrase id="471620">Youtube</phrase>”. 
</document>