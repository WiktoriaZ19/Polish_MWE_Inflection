<?xml version="1.0" encoding="UTF-8"?>
<document id="00101656">
(<phrase id="466979">Poseł Jerzy Kozdroń</phrase>: Według wszystkich znaków na niebie i ziemi.) 

O, pan poseł sprawozdawca przyszedł mi z pomocą. 

...wszystkich znaków na niebie i ziemi – choć to jest, panie pośle, nie najlepsze w tym przypadku, ale jednak oddaje istotę rzeczy – także <phrase id="466980">Koło Socjaldemokracji – Nowa Lewica</phrase>, podobnie, będziemy głosowali za przyjęciem sprawozdania komisji w tej formie, którą nam tu pan poseł Kozdroń zaprezentował. 

Szanowni państwo, ponieważ moi przedmówcy merytorycznie i bardzo wyczerpująco mówili o istocie tych zmian, to czuję się zwolniony z powtarzania tych rzeczy. Zresztą po co robić to, co zostało świetnie już do tej pory zrobione. Ja może tylko kilka zdań refleksji w tej kwestii. O cóż tu naprawdę chodzi? Problem odpowiedzialności żołnierzy zawsze powodował w prawie karnym spory… 

(Dźwięk telefonu komórkowego) 

Wiecie państwo, zawsze dzwoni… Bardzo przepraszam, panie marszałku. 

(Poseł Stanisław Rydzoń: Przeciwnicy to zrobili.) 

<phrase id="466982">Wicemarszałek Stefan Niesiołowski</phrase>: 

Nic nie szkodzi, proszę kontynuować. 

Poseł Marian Filar: 

To zawsze stanowiło w prawie karnym instytucjonalny problem, bo chodziło o to, kim ma być żołnierz, czy ma on być obywatelem w mundurze, czy ma być przedstawicielem pewnej wyizolowanej ze społeczeństwa kasty, która kieruje się innymi zasadami i ma w ogóle jakiś inny status funkcjonowania w państwie. Te klasyczne rozwiązania dotyczące <phrase id="466984">sądownictwa wojskowego</phrase>, <phrase id="466985">kognicji sądów wojskowych</phrase>, <phrase id="466986">przestępstw wojskowych</phrase> pochodzą raczej z tamtej epoki, kiedy wojsko było czymś extraordinaire, było poza normalnym, powszechnym społeczeństwem. 

Te czasy chyba się kończą i ta kognicja w naturalny sposób zawęża się, ale wszystko ma swoje granice. Są jednak pewne sprawy, które w tej kognicji wojskowej muszą pozostać z prostych przyczyn: po pierwsze dlatego, że one są związane z pewną specyficzną problematyką wojskową, a po drugie dlatego, że – to jest oczywiście tajemnica wojskowa – łączy się z tym cała ta otoczka z tym związana, a także dlatego, że ma to istotne znaczenie dla dyscypliny wojskowej, która w pewnych kwestiach jest ważna. Dlatego też w systemach prawnych, także polskim, występowały w tej kwestii różne rozwiązania. 
</document>