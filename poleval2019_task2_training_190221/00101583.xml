<?xml version="1.0" encoding="UTF-8"?>
<document id="00101583">
Panie Marszałku! Panie Premierze! Wysoka Izbo! Przez <phrase id="63365">Polskę</phrase> przetacza się dzisiaj <phrase id="466701">fala powodzi</phrase>, a wraz z nią fala rozpaczy i ludzkich tragedii. I naszą rolą, nas wszystkich, przede wszystkim rolą <phrase id="311097">polskiego</phrase> parlamentu i rządu, jest to, by tę falę powstrzymać i odbudować nadzieję na to, że <phrase id="63366">Polacy</phrase> mogą być w swoim kraju bezpieczni. Konieczne jest bardzo szybkie podjęcie takich działań, które na przyszłość pozwolą takich tragedii, w takim rozmiarze, uniknąć. Już dzisiaj w lasce marszałkowskiej złożone są projekty ustaw, które mogą być od razu procedowane, chociażby o <phrase id="63367">Funduszu Pomocy Ofiarom Klęsk Żywiołowych</phrase> –projekt złożony przez klub <phrase id="466704">Prawa i Sprawiedliwości</phrase>. I prośba, panie marszałku – nie patrzmy na to, czy dany projekt złożyli posłowie <phrase id="63369">Platformy Obywatelskiej</phrase>, czy posłowie <phrase id="63370">Prawa i Sprawiedliwości</phrase>, <phrase id="63371">Sojuszu Lewicy Demokratycznej</phrase>, czy <phrase id="63372"><phrase id="327963">Polskiego</phrase> Stronnictwa Ludowego</phrase>, tylko jeżeli on jest dobry i może pomóc, to go procedujmy, bo to są projekty złożone przez <phrase id="327964">polskich</phrase> parlamentarzystów dla wszystkich <phrase id="63373">Polaków</phrase>. (Oklaski) Jest już przygotowany przez mój klub projekt ustawy o usuwaniu skutków powodzi, dzisiaj będzie złożony do laski marszałkowskiej. To są kolejne rozwiązania, które mogą pomóc. 

Kolejna kwestia to <phrase id="466707">środki budżetowe</phrase>. Pan premier mówił o tym, że środków brakuje, ale my musimy znaleźć odpowiednie kwoty. <phrase id="63374">Biuro Analiz Sejmowych</phrase> przygotowało raport, w którym stwierdza, że w porównaniu z 2007 r. w 2008 r. przeznaczono na zabezpieczenie powodziowe o 244 239 tys. zł mniej. To jest bardzo duża różnica. I mimo że mamy problemy budżetowe, mimo że jest kryzys, musimy tak ustawić priorytety budżetu państwa, żeby te pieniądze znaleźć. W tej chwili, ażeby zabezpieczyć odpowiednie funkcjonowanie wszystkich urządzeń przeciwpowodziowych, aby wzmocnić wały, trzeba dodatkowo 470 mln rocznie w budżecie. Ale pytanie, panie premierze, czy nie warto tych pieniędzy jednak znaleźć i przeznaczyć je właśnie na ten cel, nawet kosztem innych celów. 

Trzeba wrócić do dobrych projektów opracowanych przez rząd pana <phrase id="70302"><phrase id="70296">Jarosława</phrase> Kaczyńskiego</phrase>, przez panią <phrase id="466710">minister <phrase id="70298">Gęsicką</phrase></phrase>, które znalazły się na liście programów priorytetowych w ramach programu „<phrase id="70303">Infrastruktura i środowisko</phrase>”. One zostały przygotowane. To, co działo się w <phrase id="89127">Polsce</phrase> w ostatnich dniach i co jeszcze dzieje się w tej chwili, pokazuje, że gdyby zostały wdrożone te projekty, gdyby został wdrożony projekt „<phrase id="70304">Ochrona przed powodzią w dorzeczu górnej <phrase id="70305">Wisły</phrase></phrase>”, być może skala tej klęski byłaby dzisiaj mniejsza. 
</document>