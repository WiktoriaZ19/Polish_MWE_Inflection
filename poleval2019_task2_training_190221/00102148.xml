<?xml version="1.0" encoding="UTF-8"?>
<document id="00102148">
Przygotowywanie uczniów do wykorzystania wiedzy matematycznej do rozwiązywania problemów z zakresu różnych dziedzin kształcenia szkolnego oraz życia codziennego; budowanie modeli matematycznych dla konkretnych sytuacji. Przyswajanie przez uczniów języka matematyki; dostrzeganie oraz formułowanie, rozwiązywanie i dyskutowanie problemów. Kształtowanie umiejętności myślenia i jasnego formułowania wypowiedzi. Rozwijanie umiejętności uczniów w zakresie rozumienia tekstów sformułowanych w języku matematyki. Rozwijanie umiejętności opisywania w języku matematyki prostych sytuacji. Ułatwianie dostrzegania problemów i badania ich w konkretnych przypadkach, przez prowadzenie prostych rozumowań matematycznych. 

Treści nauczania 

Liczby wymierne i działania na nich, przykłady wykorzystania kalkulatora; porównywanie liczb wymiernych; procenty i ich zastosowania praktyczne; potęga o wykładniku całkowitym; własności potęgowania; pierwiastki i ich podstawowe własności. Przybliżenia dziesiętne liczb rzeczywistych; przykłady liczb niewymiernych. Zapisywanie <phrase id="467951">wyrażeń algebraicznych</phrase> oraz obliczanie ich wartości liczbowych; wzory skróconego mnożenia. Przykłady funkcji (również nieliczbowych i nieliniowych); odczytywanie własności funkcji z wykresu. Równanie liniowe z jedną niewiadomą, nierówność liniowa z jedną niewiadomą; układ równań liniowych z dwiema niewiadomymi i jego interpretacja geometryczna. Zbieranie, porządkowanie i przedstawianie danych (tam gdzie to możliwe - z użyciem <phrase id="467955">technologii informacyjnej</phrase>). Proste doświadczenia losowe. Wielokąty, koło i okrąg; symetralna odcinka i dwusieczna kąta; <phrase id="467956">kąt środkowy</phrase> i <phrase id="467957">kąt wpisany</phrase>, cechy przystawania trójkątów, okrąg wpisany w trójkąt, okrąg opisany na trójkącie. Przykłady przekształceń geometrycznych. Obwód i pole wielokąta; pole koła i długość okręgu. Twierdzenia o związkach miarowych w figurach; twierdzenie <phrase id="91902">Pitagorasa</phrase> i jego zastosowania; figury podobne. Prostopadłość i równoległość w przestrzeni; <phrase id="467960">graniastosłupy proste</phrase>, ostrosłupy i <phrase id="467958">bryły obrotowe</phrase> (walec, stożek, kula); obliczanie pól powierzchni i objętości wielościanów oraz brył obrotowych. 

Przeprowadzanie nieskomplikowanych rozumowań matematycznych. Posługiwanie się własnościami liczb i działań oraz własnościami figur przy rozwiązywaniu zadań. Posługiwanie się kalkulatorem przy rozwiązywaniu typowych zadań. Dostrzeganie, wykorzystywanie i interpretowanie zależności funkcyjnych; interpretowanie związków wyrażonych za pomocą wzorów, wykresów, schematów, diagramów, tabel. Prezentowanie z użyciem języka matematyki wyników badania prostych zagadnień. 
</document>