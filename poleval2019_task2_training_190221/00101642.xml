<?xml version="1.0" encoding="UTF-8"?>
<document id="00101642">
<phrase id="466848">Podsekretarz Stanu</phrase> w <phrase id="466849">Ministerstwie Rolnictwa i Rozwoju Wsi</phrase> <phrase id="466850"><phrase id="63841">Artur</phrase> <phrase id="63842">Ławniczak</phrase></phrase>: 

Panie Marszałku! Panie Posłanki i Panowie Posłowie! Po zeszłorocznych problemach ze skupem wiśni podjęliśmy próbę zapobieżenia tym problemom w tym roku. Odbyliśmy co najmniej cztery duże merytoryczne spotkania z naszymi rolnikami, z przetwórcami. 

Jeśli chodzi o samą umowę, to wzór umowy faktycznie jest. Mamy sygnały, że np. jeśli chodzi o skup towarów na mrożonki, to praktycznie w każdym przypadku taka umowa kontraktacji jest podpisywana, nawet z doprecyzowaną ceną, oczywiście w odpowiednich widełkach finansowych, co daje rolnikom gwarancję stabilności czy możliwość planowania w dłuższym czasie. 

Drogie panie posłanki i panowie posłowie, bez tej współpracy sami rolnicy niestety na tym rynku nie wygrają i choćby dlatego powstał program promujący owoce i warzywa w szkole, gdzie będzie dostarczany pakiet owoców, warzyw, świeże soki. Kładziemy na ten program duży nacisk, bo ani rolnicy, ani przetwórcy sami sobie nie poradzą. Liczymy na to, że to będzie pierwszy program, który skonsoliduje wysiłki i pozwoli na zwiększoną sprzedaż po cenach, które będą gwarantowały przynajmniej zwrot kosztów oraz zysk na odtworzenie produkcji. Myślę, że jeśli chodzi o ten dialog, to niczego tutaj nie zaniedbaliśmy, do udziału w rozmowach były i są zapraszane wszystkie organizacje przetwórcze, branżowe. Jest to proces zaplanowany na kilka najbliższych lat. 

<phrase id="466851">Wicemarszałek <phrase id="66531"><phrase id="63844">Jerzy</phrase> <phrase id="63847">Szmajdziński</phrase></phrase></phrase>: 

Dziękuję bardzo. 

Poseł Robert Telus: 

Panie marszałku, pan minister nie wykorzystał czasu, to może jeszcze ja. (Poruszenie na sali) 

(<phrase id="466853">Poseł <phrase id="63852">Wojciech <phrase id="63849">Mojzesowicz</phrase></phrase></phrase>: Nie, wykorzystał czas.) 

Wicemarszałek Jerzy Szmajdziński: 

Ale pan... 

Poseł Robert Telus: 

Panie ministrze, ja tylko jedno zdanie. 

Wicemarszałek Jerzy Szmajdziński: 

Przepraszam, ale pan nie może korzystać z czasu ministra, jak będzie pan ministrem, będzie pan mógł w pełni z niego korzystać. 

Poseł Robert Telus: 

Bo z wypowiedzi pana ministra wynika, że w rolnictwie jest bardzo dobrze... 

Wicemarszałek Jerzy Szmajdziński: 

Ale panie pośle... 

Poseł Robert Telus: 

...ale skoro jest tak dobrze, to czemu jest tak źle. 
</document>