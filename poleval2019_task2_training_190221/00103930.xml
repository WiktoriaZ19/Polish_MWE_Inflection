<?xml version="1.0" encoding="UTF-8"?>
<document id="00103930">
Represje po powstaniu 1956 roku na długo złamały ducha oporu u <phrase id="471561">Węgrów</phrase>. Niemal do końca socjalizmu będzie panował spokój społeczny. Wypadki <phrase id="471562">poznańskie</phrase> tego samego roku były dużo bardziej ograniczone i mniej krwawe. Ich stłumienie nie zapobiegło kolejnym wybuchom włącznie z największym z nich w 1980 roku. 

Ruch dysydencki rodzi się w obu krajach w podobnym czasie ale tylko w <phrase id="471563">Polsce</phrase> nabiera znaczenia poza wąskimi kręgami inteligencji. Swoją drogą nawego słowo "dysydent" ma różne znaczenie: w <phrase id="471564">Polsce</phrase> oznacza osobę sprzeciwiającą się władzy komunistów, często z moralnych pobudek, podczas gdy na <phrase id="471565">Węgrzech</phrase>, gdzie występuje w postaci czasownika "disszidálni" oznacza po prostu ucieczkę na zachód. 

Powstała w międzyczasie <phrase id="471566">Solidarność</phrase> i cały okres karnawału znów nie ma odpowiednika na Węgrzech, podobnie jak i skala działania podziemia, a zwłaszcza prasy i ruchu wydawniczego. W tym czasie (oficjalna) <phrase id="482580">prasa <phrase id="471572">węgierska</phrase></phrase> rozpisuje się na temat lenistwa Polaków, którym się nie chce pracować, sporo ludzi to kupuje. 

Podczas gdy <phrase id="471568">Polsce</phrase> okres niedoborów właściwie trwa bez końca, sklepy są coraz pustsze, zakupy robi się na kartki a kolejki są codziennością <phrase id="471569">Węgry</phrase> przeżywają okres dobrobytu, o którym <phrase id="471573">Polacy</phrase> mogą tylko pomarzyć. Kupić można tu wszystko, można też zarobić a forint jest na tyle mocny (na czarnym rynku), że <phrase id="471574">Węgrzy</phrase> są w innych krajach bloku bogaczami. Rodzi to wśród Węgrów dumę z tych osiągnięć. 

<phrase id="471576">Kościół</phrase> odgrywa różną rolę w obu krajach. W Polsce wiadomo - jedna z najważniejszych niezależnych od państwa instytucji, często wspierająca opozycję. Wybór i działalność papieża daje społeczeństwu wielki zastrzyk energii i optymizmu. Na Węgrzech tego wszystkiego brak. Kościoły, bo tu trzeba raczej używać liczby mnogiej ze względu na ważną pozycję <phrase id="471578">kościołów</phrase> protestanckich, spacyfikowano dalece brutalniej niż w <phrase id="471579">Polsce</phrase>, ich rola społeczna jest potem znikoma. Serwilizm przywódców kościelnych, wśród których wielu współpracowało z tutejszą ubecją, jest zdumiewający. Przejawiających skłonności opozycyjne księży szykanują wspólnie ze służbami. 
</document>