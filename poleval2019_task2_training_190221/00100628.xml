<?xml version="1.0" encoding="UTF-8"?>
<document id="00100628">
Dyżurny <phrase id="303060">łęczyckiej</phrase> komendy odebrał telefoniczne zgłoszenie od 65-letniego mieszkańca <phrase id="40726">Łęczycy</phrase> o kradzieży na terenie działki rekreacyjnej. Pod wskazany adres skierowano <phrase id="420314">patrol mundurowych</phrase>, w ślad za nimi ekipę kryminalnych z technikiem. Na miejscu ustalono przebieg zdarzenia. Złodziej, niszcząc kłódkę, dostał się do pomieszczenia gospodarczego skąd zabrał 5 kilogramów pomidorów. Z kolejnego pomieszczenia zabrał 3 rolki taśmy klejącej. Znalazł też beczkę z winem. Nie mogąc jej przenieść poszukał taczki, włożył na nią skradzione rzeczy i wyruszył w drogę powrotną. Natknął się jednak na przeszkodę. Brama wjazdowa była zamknięta i nie mógł opuścić posesji, więc przeciął siatkę ogrodzeniową. 

Do <phrase id="420317"><phrase id="40729">Komendy Powiatowej Policji</phrase> w <phrase id="40728">Poddębicach</phrase></phrase> zgłosił się 29-letni mieszkaniec <phrase id="40727">Ozorkowa</phrase>. Podał, że jadąc <phrase id="41513">fordem</phrase> transitem w miejscowości <phrase id="40722">Grotniki</phrase> w kierunku Ozorkowa, podczas jazdy nagle na drogę wybiegły nieustalone osoby i aby uniknąć z nimi zderzenia, uderzył swoim autem w siatkę ogrodzeniową pobliskiej posesji a następnie w drzewo. 

Pojazd pozostawił na miejscu zdarzenia a następnie sam zgłosił się do szpitala w <phrase id="40724">Poddębicach</phrase>, gdzie jak się okazało jego małżonka zaczęła rodzić. W trakcie zdarzenia na szczęście " młody tatuś " nie odniósł poważniejszych obrażeń - posiadał jedynie otarcia naskórka na głowie. Policjanci poddali go badaniu na zawartość alkoholu w organizmie - był trzeźwy. Pozostałe czynności zostały przeprowadzone w <phrase id="40731">Komendzie Powiatowej Policji</phrase> w <phrase id="40725">Zgierzu</phrase>. 
</document>