<?xml version="1.0" encoding="UTF-8"?>
<document id="00102368">
Raz na pewien czas <phrase id="337769">blogerów</phrase> dopada sieciowa wersja “<phrase id="474591">Chlebka papieskiego</phrase>“. Chlebek papieski był zaczynem na ciasto, który należało rozmnożyć, podzielić na cztery, jedną część upiec, a pozostałe posłać dalej. Podobnie <phrase id="337770">blogerzy</phrase> stukają się czasem nieistniejącymi palcami: teraz Ty wymień pięć rzeczy o sobie, o których nikt raczej nie wie! itd. Podchodziłem do takich wpisów z lekkim zażenowaniem - lub może resentymentem, bo nikt mnie nigdy do tej zabawy nie zaprosił. 

Aż wreszcie natrafił się mem sieciowy, który całkiem mi się podoba, a w dodatku nie trzeba być do niego zaproszonym. Żeby było jeszcze ciekawiej, mem ten dorobił się własnego dnia międzynarodowego - <phrase id="342841">Blog Day</phrase> , 31 sierpnia. Który udało mi się przegapić! 

“Tego dnia każdy blogger ma za zadanie napisać wpis a w nim opisać 5 jego zdaniem najciekawszych blogów, które czytuje. Jednak niewielu polskich <phrase id="337771">bloggerów</phrase> zna i praktykuje ten zwyczaj”. 

Skoro zagadnienie dla każdego, to lepiej późno, niż wcale. A raczej warto, moim zdaniem dlatego, że sam dzięki blog dayowi odkryłem już jeden dobry blog (choć nie wiadomo właściwie, czy rasowemu blogerowi kolejny dobry blog jest do szczęścia potrzebny). 

Oto pięć “blogów” wartych uwagi (a które tylko dowodzą, że blog to może być wszystko): 

XKCD - komiks sieciowy, chyba w środę i sobotę, patykowe figurki i geekowy humor. Tematy przewodnie: romantyczność, sarkazm, matematyka i słowa. 2. Momus - notatki muzyka, myśliciela i zdaję się dandysa. Dużo o kulturze alternatywnej i dziwnej muzyce, sporo o <phrase id="337772">Berlinie</phrase> i <phrase id="337773">Japonii</phrase>. 3. Jeż węgierski - Węgry widziane oczami <phrase id="337776">Polaka</phrase>. Zazwyczaj nie czytam blogów opisujących, co dzieje się na ulicy autora - w tym wypadku robię to z przyjemnością. 4. Perturbacje - “kultura-polityka-media-cała reszta”. Takie powinny być blogi - o wszystkim co możliwe, a mimo to składające się w elegancką całość. 

Pisze go <phrase id="474593"><phrase id="337778">Jan</phrase> Chipchase</phrase>, który dla <phrase id="342842">Nokii</phrase> wykonuje badania etnograficzne użycia komórek na świecie. <phrase id="337782">Jan</phrase> robi świetne zdjęcia i - częściowo z ich pomocą - wyłapuje najdziwniejsze szczegóły związane z używaniem komórek i innych dynksów. 
</document>