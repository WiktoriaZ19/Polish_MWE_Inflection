<?xml version="1.0" encoding="UTF-8"?>
<document id="00101728">
W rozumieniu niniejszej Umowy określenie: 

(a) " Statut " oznacza <phrase id="465604">Rzymski Statut Międzynarodowego Trybunału Karnego</phrase> przyjęty dnia 17 lipca 1998 r. przez <phrase id="465605">Konferencję Dyplomatyczną Pełnomocników Narodów Zjednoczonych</phrase> w sprawie utworzenia Międzynarodowego Trybunału Karnego; 

(b) " Trybunał " oznacza <phrase id="465607">Międzynarodowy Trybunał Karny</phrase> utworzony Statutem; 

(c) " Państwa-Strony " oznacza Państwa-Strony niniejszej Umowy; 

(d) " przedstawiciele Państw-Stron " oznacza wszystkich delegatów, zastępców delegatów, doradców, ekspertów i sekretarzy delegacji; 

(e) " Zgromadzenie " oznacza Zgromadzenie Państw-Stron Statutu; 

(f) " sędziowie " oznacza sędziów Trybunału; 

(g) " Prezydium " oznacza organ złożony z Prezesa oraz Pierwszego i Drugiego Wiceprezesa Trybunału; 

(h) " Prokurator " oznacza Prokuratora wybranego przez Zgromadzenie zgodnie z artykułem 42 ustęp 4 Statutu; 

(i) " Wiceprokuratorzy " oznacza Wiceprokuratorów wybranych przez Zgromadzenie zgodnie z artykułem 42 ustęp 4 Statutu; 

(j) " Sekretarz " oznacza Sekretarza wybranego przez Trybunał zgodnie z artykułem 43 ustęp 4 Statutu; 

(k) " Zastępca Sekretarza " oznacza Zastępcę Sekretarza wybranego przez Trybunał zgodnie z artykułem 43 ustęp 4 Statutu; 

(l) " adwokat " oznacza zarówno adwokata obrony i prawnych przedstawicieli pokrzywdzonych; 

(m) " Sekretarz Generalny " oznacza <phrase id="465608">Sekretarza Generalnego Organizacji Narodów Zjednoczonych</phrase>; 

(n) " przedstawiciele organizacji międzyrządowych " oznacza szefów organizacji międzyrządowych, w tym wszystkich funkcjonariuszy działających w ich imieniu; 

(o) " Konwencja wiedeńska " oznacza Konwencję wiedeńską o stosunkach dyplomatycznych z dnia 18 kwietnia 1961 r.; 

(p) " Reguły Procesowe i Dowodowe " oznacza Reguły Procesowe i Dowodowe przyjęte zgodnie z artykułem 51 Statutu. Status prawny i osobowość prawna Trybunału 

Trybunał posiada międzynarodową osobowość prawną oraz zdolność prawną w zakresie koniecznym do wykonywania swych funkcji i realizowania swoich celów. Trybunał może w szczególności zawierać umowy, nabywać i zbywać nieruchomości i ruchomości oraz uczestniczyć w postępowaniu prawnym. Postanowienia ogólne o przywilejach i immunitetach Trybunału 
</document>