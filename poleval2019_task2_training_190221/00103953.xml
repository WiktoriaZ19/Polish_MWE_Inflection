<?xml version="1.0" encoding="UTF-8"?>
<document id="00103953">
Artykuł poświęcony jest przede wszystkim ewidentnie wzorowanej na „<phrase id="482868">America’s Army</phrase>” <phrase id="471889">chińskiej</phrase> grze, z udziałem której mają się szkolić <phrase id="471890">chińscy</phrase> żołnierze, ale w którą mają grać też cywile. Uwagę zachodnich mediów zwróciło jednak nie inspirowanie się <phrase id="471891">amerykańskim</phrase> wzorem, ale odwrócenie schematu, do którego <phrase id="471892">amerykański</phrase> kompleks militarno-rozrywkowy nas przyzwyczaił – zamiast sterować <phrase id="471893">amerykańskimi</phrase> chłopcami i strzelać do mudżahedinów lub <phrase id="471894">rosyjskich</phrase> nacjonalistów, gracze walczą z <phrase id="471895">amerykańskim</phrase> wojskiem. Sprawa jest o tyle niezwykła, że wysokobudżetowe produkcje z dobrą grafiką, w których <phrase id="471896">Amerykanie</phrase> są tymi złymi, po prostu się nie zdarzają. Moją uwagę zwróciło jednak coś innego. 

Dla autora tekstu, <phrase id="471897"><phrase id="471899">Davida</phrase> <phrase id="471898">Axe’a</phrase></phrase>, historia komputerowej strzelaniny jest pretekstem do zrobienia małej wyliczanki na temat tego, co jeszcze <phrase id="471900">Chiny</phrase> skopiowały od innych armii. Okazuje się więc, że niewidzialny dla radarów <phrase id="482871">chiński myśliwiec <phrase id="471902">Chengdu J-20</phrase></phrase>, mógł powstać na bazie technologii skopiowanych z <phrase id="471904">amerykańskiego</phrase> <phrase id="471903">F-117</phrase>, który został zestrzelony przez <phrase id="471905">Serbów</phrase> podczas wojny o <phrase id="471906">Kosowo</phrase>. <phrase id="471907">Chińskie</phrase> maszyny starszej generacji to z kolei efekt inżynierii wstecznej samolotów <phrase id="471908">rosyjskich</phrase> (co pokazuje, że trudno wyznaczyć granice łańcucha kopiowania – wiadomo przecież, że sporo <phrase id="471909">radzieckich</phrase> produktów, w tym kilka samolotów wojskowych, było kopiami <phrase id="471910">amerykańskich</phrase>). Pytanie brzmi: gdzie przebiega granica między innowacją a modyfikowaniem, kopiowaniem, czy wreszcie kradzieżą rozwiązań? 

Zastanawia się nad tym w przedostatnim „<phrase id="471914">New Yorkerze</phrase>” <phrase id="471911"><phrase id="471913">Malcolm</phrase> Gladwell</phrase> (online można przeczytać niestety tylko fragment), opisując m.in. historię myszki komputerowej. Pokazuje, że droga od samego pomysłu, w wypadku myszki przypisywanego najczęściej <phrase id="482876"><phrase id="471917">Douglasowi</phrase> Englebartowi</phrase>, do jego udanej realizacji w wydaniu Apple, jest długa. I że czasem przełożenie rewolucyjnej idei na przydatny, niezawodny i tani produkt jest trudniejsze, niż wymyślenie pierwszej wersji. Idea to dopiero początek procesu. Wygląda na to, że <phrase id="471919">Chińczycy</phrase> są coraz lepsi w pracy na jego kolejnych etapach, niespecjalnie zaprzątając sobie głowy fazą pierwszą. 

Oczywiście otwarte jest pytanie, jak daleko można rozciągać te analogie – bo czym innym jest kopiowanie związane z jakąś formą udoskonalania pomysłów, a czym innym inne formy kopiowania, jak np. kopiowanie plików. 
</document>