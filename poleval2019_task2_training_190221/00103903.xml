<?xml version="1.0" encoding="UTF-8"?>
<document id="00103903">
<phrase id="285668">Luis</phrase> jest wartownikiem naszego budynku, gdyż w <phrase id="285669">Kolumbii</phrase> w każdym w miarę przyzwoitym apartamentowcu istnieje recepcja, podziemny parking i wartownik. Mieszkałam już w wielu miejscach w <phrase id="285672">Bogocie</phrase>, ale nigdzie indziej nie spotkałam tak sympatycznych wartowników jak w moim obecnym bloku. Luis jest zawsze uśmiechnięty, pomocny, sympatyczny. Dokładnie zna imiona mieszkańców wszystkich 45 mieszkań naszego bloku. Nie jest dla niego problemem zostawienie recepcji i wniesienie mi do mieszkania ciężkiego, 80-letniego kufra, który właśnie przywlokłam z antykwariatu czy siatek z zakupami. To również on daje nam znać, kiedy pojawia się w budynku tańsze drugie miejsce parkingowe, dla naszego kawowego <phrase id="285687">Jeep'a</phrase>. "Señora <phrase id="285686">Ewa</phrase> - mówi. Jest nowy parking dla <phrase id="285688">Jeepa</phrase> i kosztuje 30 PLN mniej miesięcznie niż ten poprzedni. Zmieniamy? Ja zawiadomię właściciela…" 

Luis pracuje w naszej recepcji, pilnując porządku i bezpieczeństwa 6 dni w tygodniu po 12 godzin, na dwóch zmianach. Jego miesięczna pensja to kolumbijskie minimum, czyli 300 <phrase id="285689">USD</phrase>. Bogota nie jest jednak tania. Koszt życia tutaj zbliżony jest do warunków polskich, a w przypadku niektórych opłat jest nawet wyższy. Ceny te jednak zależą od tzw. estrato. Luis mieszka w odległej od naszej dzielnicy najbiedniejszej strefie Bogoty (estrato 0 i 1) określanej jako "<phrase id="326676">Ciudad Bolivar</phrase>". Aby zaoszczędzić na transporcie nie korzysta z autobusu. Codziennie dojeżdża do pracy, pokonując w sumie ponad 3-godzinną trasę dziennie na rowerze. Dzięki temu oszczędza miesięcznie 120 <phrase id="285691">PLN</phrase>, a to sporo, biorąc pod uwagę fakt, że ma na swoim utrzymaniu również żonę i cztery córeczki. 

W ubiegłym roku w wyniku fali tropikalnych burz dom Luisa uległ kompletnemu zniszczeniu. Spadł z osuwającej się skarpy. Na szczęście w tym momencie nie było w nim nikogo z domowników. Od tamtej pory razem z Mario i kilkoma sąsiadami zaangażowaliśmy się w pomoc <phrase id="285680">Luisowi</phrase> i budowę nowego skromnego domu dla niego i jego rodziny. W tej chwili do ukończenia stanu surowego nowego budynku, brakuje niewiele, w sumie około 8000 <phrase id="285694">PLN</phrase>, ale pora deszczowa zbliża się wielkimi krokami, a pieniądze się skończyły. Póki co Luis i cała jego rodzina mieszkają w jednopomieszczeniowym slamsie, w którym śpią i gotują. Nie mają nawet łazienki. Korzystają tymczasowo z toalety sąsiadów. 
</document>