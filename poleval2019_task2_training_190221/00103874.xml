<?xml version="1.0" encoding="UTF-8"?>
<document id="00103874">
Kto zrozumie szlaki ptaków niebieskich, kto wytropi niedźwiedzia w górach, kto przetłumaczy mowę płazów? 

Ten, który był od początku, <phrase id="357697"><phrase id="300734">Stwórca</phrase> wszechrzeczy</phrase>, on jest wszechwiedzący. 

Śpiewają u nas dziwne pieśni o <phrase id="357698">Drzewie Życia</phrase> – jak z małego ziarenka urosło w potężny <phrase id="299795">Cis</phrase>, jak z Nicości stworzyło Przestrzeń i Czas. Z jego szyszek wyrosły wszystkie drzewa srebrnego ogrodu. Z jego igieł powstały iły ziemi. Z jego oddechu powietrze i przeczyste chmury. 

Gdy w ciemności drugiej rosły srebrne drzewa, nagie były jak pnie zimowe. Gdy po upadku świateł, nieboskłon wsparły srebrne buki, nie było jeszcze istot żywych, które by pod niebem sklepionym chodziły. Gdy u zarania świata <phrase id="300989">Stwórca</phrase> i <phrase id="300990">Twórca</phrase> zapełnili przestrzeń buczyną, nie było na czarnym okręgu nieba gwiazd ni księżyców. 

Jeszcze <phrase id="301511">Oses</phrase> nie odmierzał czasu, jeszcze Glois nie ścigał kuzyna. Nie było <phrase id="357707">Białego Jelenia Querkunu</phrase>, ani Ptaka Mendinu, w ciemnych wodach, które z chmur spływały na ziemię, nie przeciskał się <phrase id="357704">Siluri Sum</phrase>. Trzech i Czworo jeszcze nie powstało, a cień nieprzenikniony zalegał po raz wtóry nad światem. 

<phrase id="301395">Wszechwiedzący</phrase> wszystko to planował w swej dobroci, ale żadna z tych rzeczy jeszcze nie nadeszła. 

Kto wie, skąd wzięły się liście podniebne, kto wie, jak urosły drzewom srebrne pióra, kto zgadnie, dlaczego nagie były drzewa w ciemnościach drugich?… 
</document>