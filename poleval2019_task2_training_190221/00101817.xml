<?xml version="1.0" encoding="UTF-8"?>
<document id="00101817">
Podobnie jak w przypadku wyrażania żalu, również manifestowanie niezadowolenia nie było praktyką, którą użytkownicy podejmowali masowo. 

Na pytanie „Czy Ty manifestowałeś(aś) jakoś niezadowolenie?” 

„Tak” odpowiedziało 93 respondentów (29,1% ogółu), w tym 84 używających <phrase id="75945">Facebooka</phrase> (35% z ogółu badanych użytkowników tego serwisu) i 9 <phrase id="75946">naszej-klasy</phrase> (11,3% z ogółu respondentów z <phrase id="75947">nk</phrase>) (zaznacza się zatem wyraźna przewaga użytkowników <phrase id="75940">Fb</phrase> – 90% manifestujących). 

Najwięcej osób dyskutowało na tematy powodujące niezadowolenie – 53 (57% z ogółu protestujących i 12,8% z ogółu respondentów), jak również przynależało do grup składających się z niezadowolonych – 45 (48,4% i 10,9%). 

Pozostałe czynności podejmowało: „publikacja opisów wyrażających niezadowolenie” – 34 (36,6% i 8,5%); „pisanie innym żartów na temat katastrofy” – 15 (16,1% i 3,6%); „zamieszczenie zdjęcia mającego wyrazić niezadowolenie” – 4 (4,3% i 1,2%); „inne” czynności – 8 (8,6% i 1,9%) [1]. 

Co ciekawe, niezadowolenie wyrażało więcej mężczyzn, a także osób starszych (powyżej 26 roku życia). 

Warto jeszcze raz podkreślić, że mimo iż niezadowolenie nie było wyrażane przez większość użytkowników, było dość widoczne. 

Na pytanie „Czy zetknąłeś(ęłaś) się z niezadowoleniem wyrażanym na portalu, a związanym z <phrase id="75948">katastrofą <phrase id="311149">smoleńską</phrase></phrase>? 

Jeśli tak, czym owo niezadowolenie było spowodowane?” odpowiedź „nie zetknąłem(ęłam) się z niezadowoleniem” wybrało 91 osób (22% ogółu badanych). 

Pozostali wybrali jeden z proponowanych powodów, przy czym widać, że jeśli chodzi o <phrase id="75941">Facebooka</phrase>, więcej użytkowników dostrzegało niezadowolenie z większej ilości rzeczy naraz. 

Poza tym, zdecydowanie więcej osób dostrzegało je właśnie na tym portalu (wszystkie jego przejawy), co jest kolejnym dowodem, że to właśnie na <phrase id="73405">Fb</phrase> przejawiało się ono bardziej niż na <phrase id="73406">naszej-klasie.pl</phrase>. Ostatecznym tego potwierdzeniem jest to, że w przypadku wszystkich aktywności związanych z wyrażaniem niezadowolenia, ludzie używający Fb byli bardziej aktywni, niż ci korzystający z nk. 

Chcąc dokładniej zbadać uświadomione motywacje manifestowania niezadowolenia, zadano użytkownikom dwa pytania: „Dlaczego zdecydowałeś(aś) się wyrazić swoje niezadowolenie na portalu?” i „Dlaczego inni użytkownicy manifestowali swoje niezadowolenie na portalu?”. 

Pierwsze skierowane było do tych, którzy przyznali się do wyrażania niezadowolenia – odpowiedziało na nie 91 osób (z 93, którzy manifestowali), na drugie (skierowane do wszystkich) odpowiedziało 312 z 412 respondentów biorących udział w badaniu. 

Podobnie jak w przypadku żalu, przeanalizowawszy wszystkie odpowiedzi, autor wyodrębnił różne kategorie kodowe: - komunikacja ze wspólnotą (tak samo jak przy żalu, do tej kategorii zaliczono wypowiedzi, które dotyczyły: budowania solidarności i więzi z innymi; dzielenia się własnymi odczuciami i przemyśleniami; mówienia o tym, że było ono łatwe dzięki Sieci), - <phrase id="75943">Wawel</phrase> (manifestowanie jako reakcja na pomysł pochówku pary prezydenckiej na <phrase id="75944">Wawelu</phrase>), - fałszywość (podkreślanie, że manifestowanie niezadowolenia było spowodowane nieszczerością żałoby oraz hipokryzją związaną z nagłą zmianą poglądów politycznych czy też specyficzną (sentymentalną) mentalnością narodową [podobnie jak poprzednio]), - przesada (twierdzenie, że manifestowanie niezadowolenia wynikało z przesadnego żalu po katastrofie [chodzi o przesadne reakcje ludzi]), - media (manifestowanie jako reakcja na to, co działo się w mediach, które przesadzały w ciągłym ukazywaniu tragedii (w patetyczny sposób) czy zmieniały ramówkę; wskazywanie na niedemokratyczne podejście mediów – pokazywanie tylko jednej strony medalu – tłumienie „głosów niezadowolonych”), - niepotrzebność (podkreślanie absurdalności zachowań ludzkich związanych z katastrofą; krytyka „masowej histerii”, śmieszności wyrażania żalu), - nieokreślone (wypowiedzi typu: „bo mieli taką potrzebę”, „chęć zmiany czegoś”, „bycie przeciwko czemuś”; podkreślanie wewnętrznych impulsów; inne powody), - neutralne (odpowiedzi zdawkowe, neutralne [na przykład „nie wiem”]), - obrażanie (potraktowanie niezadowolenia jako świadczącego o złych intencjach bądź negatywnych cechach manifestujących. 
</document>