<?xml version="1.0" encoding="UTF-8"?>
<document id="00101331">
14 listopada 1930 <phrase id="66349">Jeżow</phrase> został przeniesiony z komisariatu rolnictwa na stanowisko przewodniczącego <phrase id="52008">Wydziału Kadr</phrase> (<phrase id="52009">Raspriedotdiełu</phrase>). Zreorganizował pracę podległego sobie wydziału, twierdząc, że sprawne obsadzanie stanowisk jest podstawa rządzenia krajem. Od wyższych stopniem podwładnych żądał gromadzenia wszystkich możliwych informacji o poszczególnych pracownikach. Do 1933 brał udział w opracowaniu szczegółowych przepisów regulujących zasady członkostwa w partii, a następnie uczestniczył w masowej weryfikacji aktywności członków organizacji, w wyniku której w roku 1933 usunięto z niej 18% składu. Osoby usunięte według oficjalnych zestawień nie miały nic wspólnego z opozycją, nie wykazały się jedynie dostatecznym zaangażowaniem w działalność partyjną, została im udowodniona korupcja lub przeszłość kryminalna . 

W 1935 roku został sekretarzem <phrase id="52010">KC</phrase> oraz przewodniczącym komisji kontroli partyjnej. 26 września 1936 roku został mianowany ludowym komisarzem spraw wewnętrznych (<phrase id="52011">NKWD</phrase>). 

Urzędowanie w resorcie rozpoczął od krwawej rozprawy z ekipą swojego poprzednika <phrase id="53228">Gienricha <phrase id="52013">Jagody</phrase></phrase>. Nakazał podwładnym stosowanie wszystkich metod wydobywania zeznań, łącznie z torturami, w których sam uczestniczył. Przyniosło mu to - z uwagi na mały wzrost (151 cm ) - przydomek <phrase id="423080">Krwawego Karła</phrase>. 

Jeden z głównych wykonawców polityki masowego terroru w <phrase id="52016">ZSRR</phrase> lat 1936 - 1938. 30 lipca 1937 r. wydał niesławny rozkaz nr 00447, zarządzając masową likwidację "elementów antyradzieckich". Na mocy tego rozkazu od sierpnia 1937 do września 1938 r. wydano zaocznie ponad 700 tys. wyroków śmierci. 

Z polecenia <phrase id="66350">Stalina</phrase> przygotował i rozpoczął masowe represje, które zyskały potem miano <phrase id="52019">Jeżowszczyzny</phrase>. Objęły one cały korpus oficerski <phrase id="52020">Armii Czerwonej</phrase> i inne instytucje rządowe, partię bolszewicką i miliony innych niewinnych ludzi. Miliony osób zostało aresztowanych (ponad 1,5 mln rozstrzelanych). Mówiono, że Jeżow osobiście zastrzelił kilku więźniów. Wielka czystka objęła w 1938 roku również wywiad wojskowy <phrase id="52022">GRU</phrase>, który Jeżow formalnie sobie podporządkował. Doprowadziła ona do paraliżu aparatu państwowego i partyjnego; jedyną sprawną strukturą (choć zdruzgotaną czystkami) pozostała policja polityczna <phrase id="52024">NKWD</phrase>. 

Kiedy <phrase id="66354">Stalin</phrase> uznał, że należy ograniczyć terror, Jeżow zaczął z wolna tracić wpływy. Co prawda wytypowano go w 1937 roku do <phrase id="52027">Biura Politycznego</phrase>, ale tylko na zastępcę członka Biura. W połowie 1938 roku powierzono mu urząd komisarza transportu wodnego. Według wspomnień Chruszczowa Jeżow w tym czasie całkowicie się rozpił. W listopadzie 1938 roku <phrase id="66358">Stalin</phrase> zdymisjonował go ze stanowiska szefa <phrase id="52037">NKWD</phrase> (które objął <phrase id="52036"><phrase id="52032">Ławrientij</phrase> Beria</phrase>) i niespełna pół roku później nakazał go aresztować. W tajnym procesie Jeżowa skazano na śmierć przez rozstrzelanie, a wyrok prawdopodobnie wykonano 4 lutego 1940. 

Ciekawostka 

W 1926 roku na Kremlu rozegrał ze <phrase id="66361">Stalinem</phrase> partię szachów, którą przegrał po 37 ruchach, grając czarnymi . 
</document>