<?xml version="1.0" encoding="UTF-8"?>
<document id="00101526">
<phrase id="428100"><phrase id="62699">Minister Sportu i Turystyki</phrase> <phrase id="62726"><phrase id="62700">Mirosław</phrase> <phrase id="62701">Drzewiecki</phrase></phrase></phrase>: 

Od razu odpowiadam na pierwsze pytanie. Żadnych wyjątków nie będzie. Procedury będą obowiązywały wszystkie podmioty jednakowo, bez względu na to, czy to będzie polska, czy zagraniczna firma. Nie będzie podziału na Azję, <phrase id="62704">Wschód</phrase>, <phrase id="62705">Zachód</phrase>, obojętne. Te same procedury będą dla wszystkich. To po pierwsze. 

Jeżeli chodzi o rachunek, to najkrócej powiem, że prosty rachunek jest następujący. Jeżeli tylko ten odcinek metra o długości 6,5 km, o którym mówimy, mający dochodzić do stadionu narodowego, udałoby się wybudować na przykład o 3 mld taniej, to w prostym rachunku jest to 3 mld więcej w <phrase id="428103">budżecie państwa</phrase>. I tu nie ma co dyskutować. Natomiast jeżeli chodzi o skutki, to są normalne gry. Dzisiaj gospodarka jest globalna, w związku z tym te wszystkie koszty, które ponoszą firmy tutaj prowadzące działalność, i tak są ponoszone w kraju. W związku z tym nawet gdyby w ramach kontraktów przywożono część pracowników ze sobą i tę usługę sprzedawano, to i tak to jest w określony sposób opodatkowane. Tak że tu nie ma żadnych wyjątków, nikt nie musi się czuć zagrożony, nikt nie będzie miał lepszych warunków niż pozostali uczestnicy tej gry. Dziękuję. 

<phrase id="428101">Wicemarszałek <phrase id="62712"><phrase id="62706">Krzysztof</phrase> <phrase id="62709">Putra</phrase></phrase></phrase>: 

Dziękuję bardzo panu ministrowi. 

Bardzo proszę o zadanie pytań pana <phrase id="428104">posła <phrase id="62716"><phrase id="62714">Wojciecha</phrase> Olejniczaka</phrase></phrase> i pana posła <phrase id="62713"><phrase id="62708">Zbigniewa</phrase> <phrase id="62710">Matuszczaka</phrase></phrase>, klub <phrase id="62718">Lewica</phrase>. 

Bardzo proszę. 

Poseł Zbigniew Matuszczak: 

Dziękuję bardzo. 

Panie Marszałku! Wysoka Izbo! Panie Ministrze! Jak panu wiadomo, od ponad dwóch tygodni trwają <phrase id="428106">protesty polskich sadowników</phrase>. Protestują oni przeciwko niskim cenom skupu jabłek. Przetwórcy za 1 kg proponują im cenę 14 gr z dowozem do skupu. Kwota ta jest oczywiście śmieszna i, jak wszyscy wiemy, nie pokrywa kosztów samej robocizny. A przecież należy do tego kupić jeszcze paliwo, nawozy, środki ochrony roślin, a ludzie ci muszą przeżyć cały rok do następnych zbiorów. Dla większości z nich owoce to główne źródło utrzymania. 

Owoce ciągle leżą w sadach i gniją. Dwukrotnie z panem posłem Wojciechem Olejniczakiem spotykaliśmy się z protestującymi sadownikami. Zdesperowani i zrozpaczeni ludzie blokują wjazdy i wyjazdy z zakładów, często zasłaniając je własnym ciałem. W jednej i drugiej miejscowości, w Opolu Lubelskim i <phrase id="62725">Zagłobie</phrase>, utworzyli jabłkowe miasteczka, tak samo jak ponad roku temu białe miasteczka zorganizowały pielęgniarki. 
</document>