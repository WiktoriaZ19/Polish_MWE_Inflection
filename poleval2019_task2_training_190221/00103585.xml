<?xml version="1.0" encoding="UTF-8"?>
<document id="00103585">
Na wszystkich wystawach sklepowych i w nielicznych oknach mieszkań wisiały duże zdjęcia <phrase id="299392">Hoffmana</phrase> z <phrase id="357287">czarną przepaską</phrase> w lewym rogu. Takie samo zdjęcie przyklejone było na przedniej szybie autobusu, do którego Joel wsiadał przy akompaniamencie marsza żałobnego, rozbrzmiewającego w środku. Na <phrase id="357289">Placu Przyjaźni</phrase>, w pobliżu którego mieszkał <phrase id="300470">Petrak</phrase>, rozbrzmiewał kolejny z utworów odbierających ochotę do życia. Jakby na przekór muzyce, w tej części miasta czuło się już radosne podniecenie uroczystością mającą rozpocząć się kilka kilometrów dalej. Po raz pierwszy od kilku miesięcy <phrase id="299396">Joel</phrase> poczuł się swobodny i odprężony. Być może właśnie dlatego przy napotkanej budce telefonicznej nagle przystanął. Czy zamiast narażać się odszukiwaniem <phrase id="300472">Petraka</phrase>, który od pół roku po awarii kabla miał nieczynny telefon, nie lepiej było zadzwonić do <phrase id="299398">Joanny</phrase>? Jej numer przypomniał mu się w jednej chwili i rozpoczął kuszenie. Szybko jednak zdał sobie sprawę z niestosowności tego pomysłu i poszedł pod dom <phrase id="301498">Petraka</phrase>. 

Była to stara kamienica w bocznej, cichej uliczce. <phrase id="300951">Petrak</phrase> mieszkał na parterze. Joel parę razy obszedł dom i podwórko, wypatrując śladów obstawienia lokalu. Mieszkanie nie wzbudzało podejrzeń. Nacisnął przycisk dzwonka. Nikt nie otwierał. Nacisnął drugi raz. Znowu nikt nie otwierał, ale także nikt nie wypadł z mieszkania i nie wciągnął do środka. Złapał za klamkę. Drzwi były otwarte. Wszedł do przedpokoju. W pierwszej chwili pomyślał, że Petrak przesadza ze swoją niechlujnością i bałaganiarstwem, kiedy jednak dostrzedł tapetę zerwaną z połowy ściany i potłuczony żyradnol, byl pewien, że stało się coś złego. Wpadł do pokoju. Potłuczone szkła, strzępy dywanu, połamane meble, książki, luźne kartki, zerwane tynki pokrywały podłogę warstwą kolorowego gruzu. Nieobecność <phrase id="301310">Petraka</phrase> na cośrodowych spotkaniach stała się wreszcie jasna. 

Joel szybko wybiegł z mieszkania. Przez godzinę krążył po najbardziej zatłoczony przystankach metra, by oderwać się od tajniaków, którzy mogli się do niego przykleić. 

Teraz, kiedy <phrase id="301311">Petrak</phrase> nie mógł już skontaktować go z organizacją, Joel miał wreszcie wygodny pretekst, by ze swoją godnością pójść na kompromis i szukać pomocy u <phrase id="301305">Joanny</phrase>. Znał kilka adresów i telefonów z pewnością bardziej odpowiednich, ale wybrał właśnie ten, bo zdawał sobie sprawę, że bardzo chce usłyszeć jej głos. 

Wrócił do mieszkania swoich gospodarzy. Wyjął ze skrytki następny komplet dokumentów, nową paczkę papierosów oraz jasną perukę, naklejane znamię i okulary mężczyzny z dowodowego zdjęcia. Szybko ucharakteryzował się przed lustrem i wyszedł. 
</document>