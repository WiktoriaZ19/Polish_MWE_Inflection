<?xml version="1.0" encoding="UTF-8"?>
<document id="00102278">
Gdyby tak było, to <phrase id="473863"><phrase id="283574">Bill</phrase> <phrase id="283572">Gates</phrase></phrase> już dawno sprzedawałby hamburgery, które na zapleczu smażyłby <phrase id="473864"><phrase id="283573">Steve</phrase> <phrase id="283571">Jobs</phrase></phrase>. Licencja nic wprawdzie nie kosztuje, ale firmy, na które liczy <phrase id="473866">Red Hat</phrase>, nie patrzą tylko na metkę. Rządzi <phrase id="283576">TCO</phrase> - suma wszystkich elementów, koszty licencji, szkoleń, przenoszenia danych. Z różnych badań wychodzą różne wyniki (zależne przede wszystkim od tego, kto badanie zamówił), jednak wolne oprogramowanie najczęściej traci na kosztach szkoleń i zmiany przyzwyczajeń użytkowników. <phrase id="283577">Whitehurst</phrase> mówi w wywiadzie o niezależności od jednego producenta, możliwości zmiany kodu, czyli serwuje tradycyjną porcję frazesów. Na poziomie wielkich klientów korporacyjnych zależność jest częściej współzależnością, a kod bywa dostępny. Znów, żeby dać się przekonać tym argumentom, nie trzeba czekać na kryzys. Gdzie więc ten optymizm? Chyba tam, gdzie <phrase id="283580">Keen</phrase> widzi źródło sukcesu produkcji partnerskiej w czasach dobrobytu. W braku szacunku dla ludzkiej pracy, który w kryzysie może przyjąć formę zwiększania obowiązków bez zwiększania wynagrodzenia. Trudno jest pracownika do czegokolwiek zmusić, jeśli może odejść i łatwo znaleźć inną pracę. Jeśli nie może, niech zostanie po godzinach i sam się uczy działania nowego programu, niech rozwiązuje problemy. A jak już się w pracy przyzwyczai, to może zdecyduje się zaoszczędzić kilka stów kupując nowy komputer? Już bez <phrase id="283582"><phrase id="283584">MS</phrase> Office</phrase>, a może bez <phrase id="283581"><phrase id="283583">MS</phrase> Windows</phrase>. Tak jak po stronie podaży produkcja partnerska straci część producentów, dla których koszt udziału w projektach wolnej kultury i wolnego oprogramowania się zwiększy, po stronie popytu zyska nowych. Pękniecie bańki internetowej lat 90 doprowadziło do porzucenia drogich, zastrzeżonych technologii serwerowych (komercyjny <phrase id="283585">Unix +</phrase> niestandardowy sprzęt) na rzecz zwykłego peceta z <phrase id="283586">Linuksem</phrase> i <phrase id="283588">Apaczem</phrase> (albo <phrase id="283587">Windowsem</phrase>, tu akurat ważniejszy jest pecet). Do czego kryzys doprowadzi teraz? 
</document>