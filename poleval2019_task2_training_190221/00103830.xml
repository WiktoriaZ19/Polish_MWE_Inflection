<?xml version="1.0" encoding="UTF-8"?>
<document id="00103830">
Jak zarabiać na aukcjach charytatywnych 

Wyobraźcie sobie, że jedna z dużych firm zaskoczyła Was niesamowitą ofertą. Możecie kupić np. pastę do zębów za kwotę jaka Wam się podoba, a połowa z tych pieniędzy zostanie przekazana dużej <phrase id="468280">organizacji charytatywnej</phrase>, działającej na terenie całego kraju. Czy już wiecie, ile zapłacilibyście za swój ulubiony produkt? Nie ma ustalonej ceny minimalnej. <phrase id="468276">Ayelet Gneezy</phrase> z <phrase id="468277">Uniwersytetu Kalifornijskiego</phrase> razem ze swoimi współpracownikami przeprowadziła fascynujący eksperyment, pokazujący jak powyższa <phrase id="468281">strategia sprzedaży</phrase>, może pozwolić firmie zarobić całkiem niezłe pieniądze. 

Współpracując z jednym z popularnych parków rozrywki badacze zaproponowali właścicielom wprowadzenie zmodyfikowanych zasad sprzedaży zdjęć. Nie byle jakich, ponieważ upamiętniających przerażone miny klientów z jazdy kolejką górską. Dzięki temu zebrano dane od imponującej ilości osób: ponad 113 000 badanych. 

Standardowo każda z wychodzący osób miała możliwość kupna fotografii za 12.95$ i ta forma sprzedaży zachęcała marne 0,5% odwiedzający do wydania pieniędzy. Jednak kolejna grupa mogła sama wybrać kwotę jaką jest gotowa zapłacić za pamiątkę z przejażdżki. Tym razem ilość osób, które zakupiły zdjęcie wzrosła do prawie 8,4%, jednak średnia kwota jaką płaciły wynosiła 0.92$. 

Fani Radiohead pamiętają pewnie jak w 2007 roku zespół zadecydował, że udostępni najnowsza płytę w Internecie, gdzie każdy sam zdecyduje, ile jest gotowy za nią zapłacić. Niestety zysk firmy i zespołu ze sprzedaży nadal pozostaje tematem spekulacji. Wiemy jednak, że już w pierwszy dzień od opublikowania, album został ściągnięty ponad 1 milion razy. 

Jak pokazała Gneezy i jej koledzy zysk z takiej strategii może być wątpliwy, we wspomnianym parku ledwo pokrywał koszt wydrukowania zdjęcia. Jest to w pewien sposób zachęta dla klientów dla których firma wydaje się być hojna. Produkt sprzedaje się dobrze, jednak duża część z zainteresowanych, korzystając z okazji, może po prostu za niego nie zapłacić lub zapłacić bardzo mało. 
</document>