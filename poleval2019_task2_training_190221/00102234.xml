<?xml version="1.0" encoding="UTF-8"?>
<document id="00102234">
Art. 48. <phrase id="466047">Minister właściwy do spraw środowiska</phrase> w porozumieniu z <phrase id="466048">ministrem właściwym do spraw rolnictwa</phrase> określi, w drodze rozporządzenia: 

1) <phrase id="466049">gatunki dziko występujących roślin</phrase>: 

a) objętych ochroną ścisłą, z wyszczególnieniem gatunków wymagających ochrony czynnej, 

b) objętych ochroną częściową 

c) objętych ochroną częściową, które mogą być pozyskiwane, oraz sposoby ich pozyskiwania, 

d) wymagających ustalenia stref ochrony ich ostoi lub stanowisk, 

2) zakazy właściwe dla poszczególnych gatunków lub grup gatunków roślin, wybrane spośród zakazów, o których mowa w art. 51 ust. 1, i odstępstwa od zakazów, wybrane spośród odstępstw, o których mowa w art. 51 ust. 2, 

3) sposoby ochrony gatunków, w tym wielkość stref ochrony 

- kierując się potrzebą ochrony dziko występujących roślin, ich siedlisk, ostoi lub stanowisk oraz wymaganiami ekologicznymi, naukowymi i kulturowymi, a także biorąc pod uwagę obowiązujące w tym zakresie przepisy prawa <phrase id="78821">Unii <phrase id="311320">Europejskiej</phrase></phrase>. 

Art. 49. Minister właściwy do spraw środowiska w porozumieniu z ministrem właściwym do spraw rolnictwa określi, w drodze rozporządzenia: 

1) gatunki dziko występujących: 

a) zwierząt objętych ochroną ścisłą, z wyszczególnieniem gatunków wymagających ochrony czynnej, 

b) zwierząt objętych ochroną częściową, 

c) zwierząt objętych ochroną częściową, które mogą być pozyskiwane, oraz sposoby ich pozyskiwania, 

d) ptaków, które mogą być sprzedawane, transportowane i przetrzymywane w celach handlowych, jeżeli zostały legalnie upolowane, 

e) zwierząt wymagających ustalenia stref ochrony ostoi, miejsc rozrodu lub regularnego przebywania. 

2) zakazy właściwe dla poszczególnych gatunków lub grup gatunków zwierząt, wybrane spośród zakazów, o których mowa w art. 52 ust. 1, i odstępstwa od zakazów, wybrane spośród odstępstw, o których mowa w art. 52 ust. 2, 

3) sposoby ochrony gatunków, w tym wielkość <phrase id="466053">stref ochrony</phrase> 

- kierując się potrzebą ochrony dziko występujących zwierząt, ich siedlisk, ostoi lub stanowisk oraz <phrase id="466050">wymaganiami ekologicznymi</phrase>, naukowymi i kulturowymi, a także biorąc pod uwagę obowiązujące w tym zakresie przepisy prawa Unii Europejskiej. 
</document>