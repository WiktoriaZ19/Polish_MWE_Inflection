<?xml version="1.0" encoding="UTF-8"?>
<document id="00101598">
Nie powinienem być tchórzem i napisać o <phrase id="66388">Myersie</phrase>. 

Wiek XIX. stulecie nadziei nadludzkich i wiar poronionych. Nie umiemy żyć jeszcze po oswojeniu się z faktami, że tak jest, że niema żadnego sposobu, by życie ludzkie stało się czemś innem, niż życie. W tym wieku nie umiano myśleć o życzeniach jako nie dających się urzeczywistnić. Mieć odwagę, to znaczyło wierzyć, że każde życzenie jest do urzeczywistnienia. Znaczyło to stworzyć system racyonalnej nadziei dla każdego życzenia. Być rozczarowanym to znaczyło nie wierzyć w żaden z tych systematów, to znaczyło widzieć tylko spalenisko tych wmówień usiłujących przekonać, że człowiek może być czemkolwiekbądź zechce, bez ograniczeń. Dzisiaj jest trudno wywlec duszę z wszystkich tych subtelnych ścieżek i powikłań błędu. To, co jest najelementarniejsze, staje się dostępnem jedynie jako szczyt sztuczności. 

Szemat tymczasowy: od XVI stulecia jest już pewne, że człowiek, o ile jest on reprezentowany przez <phrase id="327734">europejski</phrase> <phrase id="63417">Zachód</phrase>, wyszedł poza granicę, obręb wszelkich dotychczasowych form. Na razie przynajmniej u pewnych natur przemaga uczucie tryumfalnego lub rzecz rzadka: i drogocenniejszego – zdrowego t. j. obywającego się bez chorób (?) a podniecającego i podnoszącego duszę aż na szczyt radości – oczekiwania. <phrase id="66389">Szekspir</phrase> in idea. U innych przemagają międzycząstkowe pierwiastki oczekiwania, interesy są ześrodkowane na pewnej dziedzinie, wtedy daje się to pogodzić z przywiązaniem do pewnych określonych form. Wreszcie bywają wypadki, gdy przeważa poczucie zguby istniejącego. Machiavelli z pewnych punktów najtragiczniejszy: – niemożność brania udziału w tem nowem życiu. Co tak wzniosło <phrase id="63420">Anglię</phrase>: wiara w dokonane organicznie odrodzenie zbiorowe (reformacya) – (bez przeciwieństwa na razie z innymi faktami, przeciwnie: jako jedno i to samo). Zawsze ulubieńcy dziejów, dalej typy (?), gdy już rozdwojenie i rozdarcie wystąpiły silnie – życie stało się ciekawe, pełne intelektualnych rozkoszy i niebezpieczne (modlitwa czy prośba do przypadku <phrase id="63421">Lionarda</phrase>). Niebezpieczeństwo nietylko zewnętrzne, lecz i moralne; tragiczna dusza <phrase id="63422"><phrase id="63423">Michała</phrase> <phrase id="63424">Anioła</phrase></phrase> – nie bądź tchórzem, napisz, co o nim myślisz, za podstawę biorąc tylko literaturę, poezye, listy. W tem niebezpieczeństwie ci, co nie mają moralnej jego natury a są uzbrojeni wobec zewnętrznych. <phrase id="467366">Benvenuto <phrase id="63426">Cellini</phrase></phrase> – niezrównany, awanturnicy, którzy już mają w sobie romantyzm – nadzieję, chimerę – <phrase id="63428">Campanella</phrase>; Bruno, porównaj z <phrase id="66395">Piki’em</phrase> (nie wiem, jak wypadnie, źle, słabo z czwartej ręki znam <phrase id="66396">Pica</phrase>). Wreszcie Galileusz – nauka zostaje wywikłana z awanturniczej przedsiębiorczości– to różnica między <phrase id="63433">Galileuszem</phrase> a <phrase id="63434">Baconem</phrase>. Zwolna wyrasta świat stały coraz bardziej określony. Wiek XVII. – porządek państwowy staje się warunkiem, wśród którego myśl musi istnieć. Różne formacye – Kartezyusz, <phrase id="66401">Hobbes</phrase>, <phrase id="66402">Spinoza</phrase>, w formie organicznej wiek <phrase id="467368">Ludwika XIV</phrase>, wielki wiek Francyi: Trzeba dalej snuć tę analizę, ale dziś już przestaje ona mnie bezpośrednio ożywiać a tu zapisuję myśli tylko sub specie poruszenia duchowego, nie jako materyał erudycyi. 
</document>