<?xml version="1.0" encoding="UTF-8"?>
<document id="00101500">
<phrase id="305307">Zamek</phrase> (powieść) 

Zamek (<phrase id="305309">Das Schloß</phrase>) to jeden z najbardziej tajemniczych utworów <phrase id="427897"><phrase id="58332">Franza</phrase> <phrase id="58337">Kafki</phrase></phrase>. Powieść ta jest ostatnią częścią tzw. <phrase id="305310">Trylogii samotności</phrase> (<phrase id="305318">Ameryka</phrase>, Proces, <phrase id="305312">Zamek</phrase>). Prace nad nią <phrase id="58339">Kafka</phrase> rozpoczął w 1922 roku, ale dzieło to, podobnie jak <phrase id="305319">Ameryka</phrase> i <phrase id="305313">Proces</phrase>, nie zostało dokończone. Treść ostatniego rozdziału Kafka przekazał podobno <phrase id="58334"><phrase id="58343">Maxowi</phrase> <phrase id="58338">Brodowi</phrase></phrase> (ten przynajmniej tak twierdził), ale chyba nigdy nie dowiemy się, jak było naprawdę. Brod był również osobą, która po śmierci <phrase id="67708">Kafki</phrase> po raz pierwszy wydała <phrase id="305314">Zamek</phrase>. 

Treść 

Głównym bohaterem powieści jest tajemniczy <phrase id="58344">K.</phrase>, o którym niewiele możemy dowiedzieć się z samego tekstu. Przybywa nie wiadomo skąd do nieznanej wioski, by tam podjąć pracę geometry; nie znajduje jednak zrozumienia wśród miejscowej ludności. <phrase id="58345">K.</phrase> jest obcy we wsi i nie zna reguł postępowania jej mieszkańców. Wkrótce orientuje się, że nic we wsi nie może się stać bez zgody władcy zamku, kontrolującego życie wsi przy pomocy urzędników. Podstawowym wątkiem dzieła są starania K., by dostać się do unoszącego się nad wioską tytułowego zamku w celu uzyskania zezwolenia na osiedlenie się w wiosce, co okazuje się zadaniem niemalże niewykonalnym. Akcja nie znajduje rozwiązania, co nie powinno dziwić ze względu na niedokończony charakter tego dzieła, ale również z tego powodu, iż większość tekstów literackich <phrase id="305810">Kafki</phrase> to fragmenty. 

Znaczenie 

Na temat możliwości interpretacyjnych <phrase id="305315">Zamku</phrase> można by napisać kilka osobnych grubych tomów. Powieść tę uważa się za najtrudniejszy do odszyfrowania utwór <phrase id="67711">Kafki</phrase>. Niektórzy badacze są nawet zdania, że jego zinterpretowanie nie jest możliwe, bo tak chciał sam autor pisząc to dzieło. Całą lawinę interpretacji wprawił w ruch Max Brod swoim posłowiem do pierwszego wydania Zamku, w którym wysunął tezę, iż <phrase id="58355">Proces</phrase> miałby jakoby ilustrować karę Boską, a <phrase id="58357">Zamek</phrase> jego łaskę. Później do słowa doszli egzystencjaliści, socjologowie, psychoanalitycy itd., a cały spór trwa do dzisiaj i pewnie będzie trwał również w przyszłości. Jeśli chodzi o polską recepcję <phrase id="58359">Zamku</phrase>, to trzeba zwrócić uwagę na fakt, iż większość polskich czytelników widzi w nim ciąg dalszy <phrase id="58360">Procesu</phrase> jako krytyki biurokracji, co jest przekonaniem błędnym, bowiem badacze są zgodni, iż przedstawiona tutaj biurokracja to tylko cieniutkie wieczko, pod którym kryje się prawdziwa głębia utworu. 
</document>