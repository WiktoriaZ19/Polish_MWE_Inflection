<?xml version="1.0" encoding="UTF-8"?>
<document id="00103887">
W <phrase id="311252">andyjskich</phrase> regionach <phrase id="285302">Kolumbii</phrase> i <phrase id="285303">Ekwadoru</phrase> serwowany jest od końca XIX w. przepyszny deser, najprawdopodobniej przywieziony z <phrase id="285304">Anglii</phrase>, a mianowicie przygotowywane z <phrase id="473959">tropikalnych owoców</phrase> i mrożone w miedzianych misach <phrase id="473960">lodowe sorbety</phrase>. 

W dawnych czasach konieczny do przygotowania tego przysmaku lód pozyskiwany był na szczytach okolicznych, ośnieżonych wulkanów. Znoszono go z pięciotysięczników, zabezpieczając kawałki lodu przed roztopieniem solą. 

Tradycyjne lody w Andach przygotowuje w się w miedzianej misie. Błyszczące naczynie ustawiana się w dużym, drewnianym pojemniku wyściełanym „fique”, czyli grubą nicią uzyskiwaną z porastającej <phrase id="285306">Andy</phrase> agawy, i wypełnionym po brzegi przemysłowym lodem posypanym grubą solą. W ten sposób otoczone lodem ścianki misy otrzymują całe zimno. 

Lody przyrządza się wyłącznie z naturalnych owoców z dodatkiem mleka i cukru. Owoce są specjalnie selekcjonowane i mielone na gęsty sok. Następnie płyn ten wlewa się do misy z powoli miesza drewnianą łyżką, dotykając zimnych ścianek. Mieszkanka mrozi się w kontakcie z misą. Zmrożone kawałki odrywa się tą samą łyżką od ścianek i miesza z pozostałą – jeszcze płynną częścią. I tak powoli, powstaje przepyszny południowoamerykański sorbet. Owocowy sorbet ubija się przez około 25 minut aż do otrzymania kremowej konsystencji i momentu zmrożenia. Najpopularniejsze smaki lodów z miedzianej misy to guanabana, jeżyna, lulo, maracuja, kokos i limonka. 

Lodziarnie w <phrase id="285308">Kolumbii</phrase> z naprawdę doskonałymi lodami spotkać można na każdym kroku, jednak spektakl <phrase id="311253">andyjskich</phrase> lodów przygotowywanych w miedzianej misie na oczach kupujących nie ma sobie równych. Porównać go tylko można do równie atrakcyjnego <phrase id="285309">cholao</phrase> z nad <phrase id="285310">Pacyfiku</phrase> w <phrase id="285311">Kolumbii</phrase>. To uliczny show, którego rezultatem jest jeden z najlepszych, <phrase id="311254">kolumbijskich</phrase> deserów, którego koniecznie należy spróbować. Najlepiej zrobić to w południowych regionach <phrase id="311255">andyjskich</phrase> Kolumbii, np. Nariño. Dla tych, którzy nie mogą się tam udać, opcją może być malowniczy ryneczek na północy <phrase id="285314">Bogoty</phrase> – Usaquén, gdzie w każdą niedzielę spotkać można stoisko z misą. Ja wybieram się tam w najbliższy weekend. 
</document>