<?xml version="1.0" encoding="UTF-8"?>
<document id="00103639">
Król <phrase id="302645">francuski</phrase>, <phrase id="302646"><phrase id="302647">Henryk</phrase> XIV</phrase> miał sławnego bibliotekarza, doradcę. Pewnego razu zapytał go król: - Powiedz mi, kto to jest <phrase id="309362">Bóg</phrase>? Bibliotekarz odpowiada: - To najpotężniejszy i najdoskonalszy, nieogarniony <phrase id="309393">Duch</phrase>, <phrase id="309392">Stwórca</phrase> nieba i ziemi, król nad królami. <phrase id="302654"><phrase id="302655">Henryk</phrase> XIV</phrase> pyta dalej: - Co byś wolał: obrazić tego Boga grzechem śmiertelnym, czy zarazić się trądem? Na to bibliotekarz odpowiada: - Wolałbym popełnić kilkaset grzechów śmiertelnych niż raz zarazić się tą straszną chorobą. 

„Kto by się stal powodem grzechu dla jednego i tych małych którzy wierzą, ternu byłoby lepiej uwiązać kamień młyński u szyi i wrzucić go w morze" (<phrase id="302658">Mk</phrase> 9,42) Ta straszna groźba <phrase id="309476">Jezusa</phrase> odnosi się do wielu ludzi. Podobne słowa wypowiedział Jezus na temat <phrase id="302662">Judasza</phrase>. Dzisiaj grozi tym, którzy są powodem grzechu dla niewinnych ludzi i ciągną dusze na zatracenie. Krzywdy te wyrządzają zarówno słowem, jak i całym zachowaniem. Do takich zabójców dusz <phrase id="310605"><phrase id="326154">Chrystus</phrase> Pan</phrase> woła: „Biada temu, przez kogo przychodzi zgorszenie (<phrase id="302670">Ml</phrase> <phrase id="302671">IK</phrase>,7) 

Najstraszniejsze jest to, że wcale się nie boimy tych strasznych słów. Gorszyć, to znaczy być powodem grzechu drugiego człowieka w jakikolwiek sposób, zarówno przez grzeszną lekkomyślność i zaniedbanie, jak i zupełnie świadomie i planowo, Stać się powodem do cudzego grzechu, to znaczy być odpowiedzialnym za cudzy grzech, za cudza niewiarę, zepsucie i nieszczęście. Istnieje cała lista zwana „dziewięcioma grzechami cudzymi": doradzać grzech, nakazywać grzech, przyzwalać na grzech, namawiać do grzechu, chwalić cudzy grzech, współdziałać w cudzym grzechu, milczeć wobec cudzego grzechu, pomagać do grzechu i bronie cudzego grzechu. Te cudze grzechy są często również naszymi, gdyż wszyscy jesteśmy odpowiedzialni za szczęście i nieszczęście, za zbawienie i potępienie naszych braci. Jakże rzadko lub wcale nie myślimy o tym, że my jesteśmy winni wielu grzechów popełnionych przez innych. 

Możliwe, że niektórym spośród was znana jest już postać <phrase id="349133">Mata <phrase id="302674">Talbota</phrase></phrase>. Urodził się w wielodzietnej, biednej rodzinie. Bieda w domu sprawiła, że musiał wcześnie rozpocząć pracę. Jako kilkunastoletni chłopiec zatrudnił się w porcie. Został dokerem. Nosił ciężkie skrzynie, worki i inne ładunki. Pracując wśród ludzi starszych od siebie popadł w ich przyzwyczajenia. Zaczął pić, palić. Został - jak byśmy to powiedzieli słuchając słów dzisiejszej Ewangelii - zgorszony przez starszych. Oni właśnie zaciągnęli wobec niego ten wielki grzech, przed którym przestrzega nas dziś <phrase id="302676">Ewangelia</phrase>. Te - zabójcze dla młodego człowieka - używki zaczęły mu niszczyć zdrowie. Opuszczał pracę, a jeśli przychodził, pracował niewiele. Nie miał sił. W końcu zwolniono go z portu. Nie miał pieniędzy. W dniu wypłaty przyszedł pod bramę stoczni i u swoich byłych kolegów żebrał o papierosy, alkohol. Mijali go obojętnie. Wezbrał w nim żal. Potem bunt. 

Postanowił uwolnić się od nałogu. Wysiłek ogromny. Kiedy już opuszczały go siły szedł do kościoła i tam, długo leżąc na posadzce przed <phrase id="349132">Najświętszym Sakramentem</phrase> prosił o siły do wytrwania. Po długiej walce, bardzo bolesnej, uwolnił się wreszcie od nałogu. Dziś jest kandydatem na świętego. 

Jeśli kiedykolwiek podjęliście wysiłek uwolnienia się od złych przyzwyczajeń, to wiecie jakie to bolesne. O takim sposobie walki ze swoim ciałem i jego nawykami myślał Chrystus, mówiąc o konieczności wysiłku w zdobywaniu prawa wejścia do nieba. Pomyślmy dziś o tym, bo może i nasze oczy są chore, złe, patrzą na rzeczy złe, które przez wzrok wsiąkają w nas. Może nasze ręce są chciwe posiadania rzeczy cudzych. Może chore są nasze języki i wypowiadają brzydkie słowa, złe zdania obmawiają innych, o rodzicach, nauczycielach, a więc ludziach, którym winniśmy szacunek. Trzeba pozbyć się tych niedobrych oczu, rąk, języków bo inaczej niebo może zostać dla nas zamknięte. 

„Biada temu, przez kogo przychodzi zgorszenie". Musimy zrobić dokładny rachunek sumienia, czy nasz zły przykład, słowa i zachowanie nie spowodowały u kogoś utraty wiary i szczęścia... Grzech Płynie przez nasze wioski i miasta, cała rzeka grzechów: bluźnierstw, nienawiści, rabunków, rozpusty, wiarołomstwa, aborcji... 

W jakim stopniu my jesteśmy współodpowiedzialni za te grzechy? Bóg nie żartuje, grożąc gorszycielom karami. O wiele większym grzechem jest doprowadzenie do grzechu jednego człowieka niż zburzenie tego kościoła. Jezus nie umarł na krzyżu za kamienne kościoły, ale za żywe, którymi my jesteśmy. Błogosławieni jesteśmy, jeżeli możemy powiedzieć: nie mam na sumieniu niczyjej duszy. 
</document>