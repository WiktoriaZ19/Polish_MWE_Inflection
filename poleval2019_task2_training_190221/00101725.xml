<?xml version="1.0" encoding="UTF-8"?>
<document id="00101725">
ROZPORZĄDZENIE <phrase id="465576">MINISTRA ROLNICTWA I ROZWOJU WSI</phrase> 1) 

z dnia 1 lutego 2007 r. 

w sprawie szczegółowych wymagań przy wytwarzaniu i obrocie paszami leczniczymi przeznaczonymi do obrotu i produktami pośrednimi 

Na podstawie art. 18 ust. 4 ustawy z dnia 22 lipca 2006 r. o paszach (Dz. U. Nr 144, poz. 1045) zarządza się, co następuje: 

§ 1. Rozporządzenie określa: 

1) szczegółowe warunki organizacyjne i techniczne, jakie powinien spełniać zakład, w którym wytwarza się <phrase id="465581">pasze lecznicze</phrase> przeznaczone do obrotu lub <phrase id="465583">produkty pośrednie</phrase>; 

2) sposób <phrase id="465580">produkcji pasz leczniczych</phrase> przeznaczonych do obrotu oraz produktów pośrednich; 

3) stężenie produktu pośredniego; 

4) sposób prowadzenia raportu wytwarzania i raportu obrotu; 

5) warunki i sposób przechowywania pasz leczniczych przeznaczonych do obrotu oraz produktów pośrednich; 

6) warunki i sposób wprowadzania do obrotu pasz leczniczych przeznaczonych do obrotu oraz produktów pośrednich; 

7) sposób transportu pasz leczniczych przeznaczonych do obrotu oraz produktów pośrednich; 

8) sposób znakowania pasz leczniczych przeznaczonych do obrotu oraz produktów pośrednich; 

9) sposób dokumentowania użycia premiksów leczniczych do wytwarzania pasz leczniczych przeznaczonych do obrotu oraz przechowywania tych premiksów; 

10) warunki i sposób pobierania próbek pasz leczniczych przeznaczonych do obrotu oraz produktów pośrednich. 

§ 2. 1. W zakładzie, w którym wytwarza się pasze lecznicze przeznaczone do obrotu lub produkty pośrednie, zwanym dalej " zakładem ", wyodrębnia się na czas ich produkcji miejsca, w których: 

1) rozdrabnia się pasze i materiały paszowe, przeznaczone do wytworzenia pasz leczniczych przeznaczonych do obrotu lub produktów pośrednich; 

2) miesza się składniki przeznaczone do wytworzenia pasz leczniczych przeznaczonych do obrotu lub produktów pośrednich; 

3) pakuje się pasze lecznicze przeznaczone do obrotu lub produkty pośrednie w opakowania jednostkowe; 

4) przechowuje się pasze lecznicze przeznaczone do obrotu lub produkty pośrednie, przeznaczone do transportu w opakowaniach jednostkowych albo w kontenerach lub cysternach; 

5) czyści się i odkaża kontenery lub cysterny, w których są transportowane pasze lecznicze przeznaczone do obrotu lub produkty pośrednie. 

2. Jeżeli czyszczenie i odkażanie, o którym mowa w ust. 1 pkt 5, zostało przeprowadzone poza zakładem, wytwórca pasz leczniczych przeznaczonych do obrotu przechowuje przez 12 miesięcy pisemne potwierdzenie jego przeprowadzenia. 
</document>