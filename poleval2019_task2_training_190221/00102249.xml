<?xml version="1.0" encoding="UTF-8"?>
<document id="00102249">
Ponieważ pierwsza <phrase id="473767">przeglądarka <phrase id="311309">internetowa</phrase></phrase> stworzona przez <phrase id="473768">Bernersa-Lee</phrase> była jednocześnie edytorem stron, przypisuje się mu zapoczątkowanie <phrase id="283221">web 2.0</phrase>, <phrase id="283222">wiki</phrase>, blogów i w ogóle całego <phrase id="283223">UGC</phrase> . Wszystko zepsuli więc i opóźnili <phrase id="283224"><phrase id="283229">Marc</phrase> <phrase id="283227">Andreessen</phrase></phrase> i <phrase id="473770"><phrase id="283228">Eric</phrase> <phrase id="283226">Bina</phrase></phrase>, autorzy przeglądarki <phrase id="283230">Mosaic</phrase>, która skupiła się na przeglądaniu, a tworzenie kodu <phrase id="283231">HTML</phrase> pozostawiła innym przyczyniając się do erozji powagi zawodu informatyka, bo geekiem od <phrase id="283232">HTML</phrase> mógł zostać każdy. Gdyby użytkownik od początku miał możliwość jednym programem oglądać i tworzyć sieć, być może nie pojawiliby się specjaliści od siedmiu boleści, którzy nie dość, że uważają się za wielkich informatyków, to ich gust ogranicza się do niebieskiego tła, a w wersji 2.0 gradientu . Musiało minąć kilka lat, żeby znaleźli się śmiałkowie, którzy przezwyciężyli fobie i zaczęli używać przeglądarek nie tylko do przeglądania. Poszukiwanie jajka i kury pozostawiam jednak innym, choć zgadzam się, że <phrase id="283233">Berners-Lee</phrase> na pewno wyprzedził swoją epokę, a jego pomysł wciąż może się okazać bardziej przełomowy, niż nam się teraz wydaje. Z różnych notek o blogowaniu przy okazji tych urodzinowych i terminologicznych problemów zwrócił moją uwagę wpis <phrase id="283243">Schwartza</phrase> , który jest <phrase id="473773">CEO <phrase id="283245">Suna</phrase></phrase> i podąża z duchem czasu i osiągnięciami. Prowadzi dziwny dziennik marketingowo-technologiczny, który jest ciekawy choćby z takiej przyczyny, że nie wiadomo, czy pan Schwartz wyciągnie Suna z tarapatów (na razie na to się zanosi) dzięki różnym modelom biznesowym związanym z wolnym oprogramowaniem, czy wręcz przeciwnie (wciąż jest to dość prawdopodobne). Otóż <phrase id="283239">Schwartz</phrase> został poproszony o skomentowanie przypadku innego CEO, który komentował pod pseudonimem. <phrase id="283237">Schwartz</phrase> został zakwalifikowany do kategorii blogujących CEO, chociaż nie chciał. Po co więc pisze tego swojego bloga (jak głosi oficjalna nazwa)? Czy każdy, kto coś regularnie pisze w internecie w tym samym miejscu będzie już blogerem? Czy osoba, która zawsze jako jedna z pierwszych sadzi obszerny komentarz na popularnej stronie bloguje, bo w sumie regularnie i w tym samym miejscu można ją znaleźć? Schwartz w ogóle chciałby usunąć termin " blogowanie ", a jeszcze niedawno chciał być " kropką w <phrase id="283247">web 2.0</phrase> ". Ale jak przystało na człowieka z kucykiem i w krawacie, blogujący CEO jest pełen sprzeczności. 
</document>