<?xml version="1.0" encoding="UTF-8"?>
<document id="00101654">
Panie Marszałku! Wysoki Sejmie! W 99. rocznicę urodzin pragnę przedstawić postać Piotra Woźniaka, żołnierza <phrase id="466964">Armii Krajowej</phrase>, ostatniego komendanta rzeszowskiego okręgu <phrase id="466965">Narodowego Zjednoczenia Wojskowego</phrase>, aresztowanego przez <phrase id="466963">Urząd Bezpieczeństwa</phrase> w 1948 r. i skazanego na karę śmierci. 

<phrase id="466961">Piotr Woźniak</phrase> urodził się 9 lutego 1912 r. w miejscowości Młyńska, pow. Trembowla. Ukończył <phrase id="466962">Seminarium Nauczycielskie im. Henryka Sienkiewicza w Trembowli</phrase> i pracował jako nauczyciel. Był podporucznikiem rezerwy Wojska Polskiego. Po wybuchu wojny we wrześniu 1939 r. walczył w szeregach 12. Dywizji Piechoty. Po wkroczeniu wojsk sowieckich został aresztowany przez NKWD. Osadzony w więzieniu w Rawie Ruskiej zbiegł po paru miesiącach. Od 1941 r. działał w konspiracji jako jeden z organizatorów Okręgu ZWZ w Tarnopolu. W latach 1942–1944 był szefem wydziału wywiadowczego w komendzie <phrase id="466966">Okręgu AK Tarnopol</phrase>. Był uczestnikiem <phrase id="466967">akcji „Burza”</phrase>. Po ponownym wkroczeniu Armii Czerwonej działał w organizacji NIE. Po dekonspiracji Piotr Woźniak uciekł do Lwowa, a następnie do Przemyśla, gdzie związał się z Narodowym Zjednoczeniem Wojskowym, tworząc <phrase id="466968">Pogotowie Akcji Specjalnej</phrase>. 

W marcu 1947 r. polecił swoim podkomendnym ukrycie broni i archiwów oraz ujawnienie się przed komisjami amnestyjnymi. 24 kwietnia 1947 r. sam ujawnił się w Rzeszowie, skąd wyjechał do Bytomia. Pracował jako nauczyciel wszkole podstawowej oraz podjął studia na <phrase id="466969">Uniwersytecie Jagiellońskim w Krakowie</phrase> na Wydziale Prawa. 22 sierpnia 1948 r. został aresztowany przez Urząd Bezpieczeństwa w Bytomiu. Został przewieziony do Rzeszowa i po 10-miesięcznym śledztwie wyrokiem miejscowego wojskowego sądu rejonowego z 30 maja 1949 r. został skazany na karę śmierci. 2 sierpnia 1949 r. Najwyższy Sąd Wojskowy zamienił wyrok na 10 lat więzienia. Wyrok odsiadywał we Wronkach. W grudniu 1951 r. został przewieziony do Warszawy, gdzie przeszedł półroczne śledztwo w więzieniu <phrase id="466971">Głównego Zarządu Informacji Wojska Polskiego</phrase>. W marcu 1955 r. otrzymał roczną przepustkę w odbywaniu kary pozbawienia wolności, a po jej upływie został zwolniony z więzienia we Wronkach. 

Po wyjściu z więzienia ukończył studia historyczne i uzyskał tytuł doktora nauk humanistycznych. W latach 1980–1981 Piotr Woźniak działał w <phrase id="466970">NSZZ „Solidarność” Regionu Śląsko-Dąbrowskiego</phrase>. W stanie wojennym był represjonowany i więziony. Był autorem wspomnień „Zapluty karzeł reakcji” wydanych w Paryżu w 1982 r. Zmarł 23 kwietnia 1988 r. w Bytomiu. 

Oświadczenia poselskie 

Poseł Jan Warzecha (Klub Parlamentarny Prawo i Sprawiedliwość) 
</document>