<?xml version="1.0" encoding="UTF-8"?>
<document id="00101705">
W poniedziałkowym programie o książkach w <phrase id="472610">telewizji publicznej</phrase> poinformowano m.in. o uroczystości wręczenia <phrase id="339959">nagrody <phrase id="339960">Nike</phrase></phrase>. Werdykt uzasadniali członkowie jury – <phrase id="336125"><phrase id="336126">Henryk</phrase> <phrase id="336128">Bereza</phrase></phrase> (przewodniczący) i <phrase id="336129"><phrase id="336130">Izabela</phrase> <phrase id="336131">Cywińska</phrase></phrase>. Z drugiej strony autorzy programu i zaproszeni krytycy z „<phrase id="336132">Wprost</phrase>” i „<phrase id="336133">Rzeczpospolitej</phrase>” wyjaśnili obszernie, dlaczego – po pierwsze – pisarstwo <phrase id="336134"><phrase id="336135">Doroty</phrase> <phrase id="336136">Masłowskiej</phrase></phrase> nie jest warte nagród literackich oraz – po drugie – dlaczego <phrase id="336137">Bereza</phrase> ma zły wpływ na literaturę <phrase id="339961">polską</phrase>. Później – rozmowa z <phrase id="472616"><phrase id="336140">Salmanem</phrase> Rushdiem</phrase> nagrana w <phrase id="339962">Łazienkach Królewskich</phrase>. Dlaczego pisarz <phrase id="336142">Rushdie</phrase>, mieszkający na stałe w Nowym Jorku, znalazł się nagle akurat w <phrase id="336145">Warszawie</phrase>? Nie sposób było się nawet domyślić. Bo chyba nie przyjechał na Nike? Zresztą co to jest Nike? Kto i za co ją przyznaje?Ale najciekawsze rzeczy działy się dopiero w finale, podczas dyskusji o tomie <phrase id="336146"><phrase id="336147">Czesława</phrase> Miłosza</phrase> „Wiersze ostatnie”. Kiedy prowadząca audycję <phrase id="336150"><phrase id="336151">Magdalena</phrase> Miecznicka</phrase> stwierdziła, że <phrase id="336154">Czesław</phrase> <phrase id="336156">Miłosz</phrase> był zachwycony sam sobą, zdziwił się <phrase id="336157">Andrzej <phrase id="336159">Franaszek</phrase></phrase>, biograf i edytor dzieł poety. <phrase id="336160">Miecznicka</phrase> na potwierdzenie tej, przyznajmy, śmiałej tezy zacytowała fragment jednego z wierszy Miłosza. Ale cytowała krótko, bo po paru strofach zawyrokowała po prostu ni mniej, ni więcej, że dalej są dłużyzny. Franaszek tylko głęboko westchnął i wzniósł oczy ku niebu. 

Mylił się jednak ten, kto sądził, że to koniec atrakcji. Już po chwili drugi gospodarz programu Grzegorz <phrase id="336168">Braun</phrase> przypomniał, że w ostatnich latach życia <phrase id="336169"><phrase id="336170">Czesław</phrase> Miłosz</phrase> był „zaangażowany politycznie”. Zaskoczony <phrase id="336172">Franaszek</phrase> poprosił o szczegóły i je dostał. Miłosz, wyjaśniał mu Grzegorz Braun, był „kieszonkowym wieszczem »<phrase id="336179">Gazety Wyborczej</phrase> «”. 

Aż podskoczyłem z zaciekawienia. Co to zdanie miało znaczyć? Czy Miłosz zdaniem Brauna był takim sobie wieszczem malutkim? Ale co w takim razie ma do tego „Gazeta”? Czy Miłosz był jednak wieszczem, ale wyciąganym z kieszeni przez straszną „Gazetę” (domyślam się) przy byle okazji? 

Odpowiedzi nie było. Dowiedziałem się tylko, jak telewizja publiczna wyobraża sobie publicystykę kulturalną. 

„<phrase id="339973">Stół z powyłamywanymi nogami</phrase>” w <phrase id="339972">TVP 1</phrase> obejrzało 594 tys. widzów, a retransmisję gali Nike w <phrase id="339976">Polsacie</phrase> (poniedziałek, godz. 20.20) – 417 tys. widzów (dane AGB Nielsen Media Research). Mój komentarz: Śmiać się, czy płakać? Jednak – śmiać się. A propos: kiedy wprowadzono stan wojenny spotkałem – już będąc zupełnie na zewnątrz programu TV – starego kumpla, jednego z dziennikarzy ówczesnej Redakcji Programów Wojskowych; on, oczywiście, był „w środku” (wyjaśniam, że nic to dokładnie nie znaczy: był fajnym kolegą). Zapytałem – z pewnym przekąsem – czemu nowi szefowie TVP nie zrobili z miejsca jej prezesem jakiegoś generała, tylko zostawili cywila. Kumpel odparł: nie jesteśmy idiotami, przecież byście nas w ciągu miesiąca rozstrzelali śmiechem. „Oni” nie byli idiotami. Poniatno? 
</document>