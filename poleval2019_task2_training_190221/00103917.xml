<?xml version="1.0" encoding="UTF-8"?>
<document id="00103917">
Ciekawy koncert. Publiczność znała kawałki zespołu równie dobrze jak on sam, niekiedy więc odchodził tak on wersji oryginalnych tak daleko, że nie mając ich w głowie nigdy by się ich nie skojarzyło z wersją pierwotną. Na przykład, ku mojemu żalowi, <phrase id="481057"><phrase id="471152">Gyere ki a hegyoldálra</phrase> <phrase id="471151">Presser</phrase></phrase> zaledwie wybełkotał nad syntezatorem w dodatku najniższym rejestrem swojego głosu. Czasem jednak nowe wersje, bywało, że wzbogacone o jazzowe improwizacje, brzmiały świetnie. W sumie połowę mniej więcej utworów <phrase id="471134">Locomotiv</phrase>, tego dnia w składzie dziesięcioosobowym, wykonał tradycyjnie. 

Ciekawiło mnie jaka publiczność przyjdzie na koncert tych bądź co bądź nieco już wiekowych rockmanów. Wprawdzie Chłopak był chyba najmłodzym uczestnikiem koncertu to jednak pozostali byli w większości młodsi lub dużo młodsi od występujących muzyków. Widać było, że <phrase id="471135">Locomotiv</phrase> to nie zespół pokoleniowy, są, by uciec się do języka propagandy, skarbem całego narodu. 

<phrase id="471136">LGT</phrase> zawsze mnie urzekał głosami <phrase id="471137">Pressera</phrase>, <phrase id="471138">Karácsonya</phrase> i <phrase id="471139">Somló</phrase>, które niedość, że ciekawe każdy w sobie to w dodatku świetnie brzmią razem. Tym razem do śpiewu włączali się i inni muzycy, którzy mimo, że w koncercie brali udział jako instrumentaliści to co do jednego okazali się być obdarzonymi znakomitymi głosami. Odnotowuję to sobie, bo na Węgrzech jest ładnych parę zespołów z wysokim o sobie mniemanii, w których główny wokalista nie umywa się do żadnego z tych muzyków. 

Wizulanie nie był to wielki show, mimo skali hali nastrój był miejscami raczej klubowy. W tle leciały słajdy i kawałki wideo, oczywiście o tematyce kolejowej a także nagrania z dawnych koncertów, na nieprzesadnym rusztowaniu niekiedy pojawiała się grupa entuzjastycznych tancerzy. Monitory po bokach pokazywały zbliżenia muzyków. 

W trakcie koncertu twardy rdzeń grupy (Pressera, Karácsony i Somló) przenieśli się na środek <phrase id="471154">Areny</phrase>, symbolizujący scenę pod gołym niebem na <phrase id="471153">Tabán</phrase>, gdzie niegdyś regularnie grywali. Odegrali parę utworów po czym wrócili na scenę główną. 
</document>