<?xml version="1.0" encoding="UTF-8"?>
<document id="00100539">
<phrase id="32505">Mosty Średzkie</phrase> 

Mosty Średzkie, to zespół czterech mostów, stanowiących przeprawę nad rzeką <phrase id="32507">Bystrzyca</phrase> we <phrase id="32508">Wrocławiu</phrase>, w rejonie osiedla <phrase id="32509">Leśnica</phrase>. Mosty zlokalizowane są w ciągu ulic: Ulica <phrase id="32764">Kosmonautów</phrase> – Ulica <phrase id="32765">Średzka</phrase>, stanowiących część <phrase id="32512">drogi krajowej nr 94</phrase>. Na <phrase id="32513">Mosty Średzkie</phrase> składają się dwa mosty stare wybudowane w 1948 roku w miejscu zburzonych podczas działań wojennych i dwa mosty nowe wybudowane w 1995 roku. Mosty wschodnie, stary i nowy, przerzucone są nad głównym korytem rzeki <phrase id="32514">Bystrzyca</phrase>. Mosty zachodnie, stary i nowy, przerzucone są nad ramieniem bocznym – młynówką odprowadzającą wodę z <phrase id="32515">Młyna <phrase id="67741">Leśnica</phrase></phrase>. Obecnie, po regulacjach rzeki przeprowadzonych także w tym rejonie, dla potrzeb budowy <phrase id="294242">Zbiornika <phrase id="58865">Mietków</phrase></phrase>, z dawnej młynówki pozostał końcowy odcinek zasilany wodami potoku <phrase id="53012">Leśna</phrase>. 

W skład tego zespołu mostów wchodzą następujące mosty: 

nowy <phrase id="32518">most Średzki wschodni</phrase> 

nowy most Średzki zachodni 

stary most Średzki wschodni (<phrase id="32521">Weistritz Brücke</phrase>) 

stary most Średzki zachodni (<phrase id="32523">Mühlgrabenbrücke</phrase>). 

Nowe mosty zostały wybudowane na południu, powyżej mostów starych. 

Historia 

Obecne mosty, to konstrukcje wybudowane już w okresie powojennym. W miejscu tym istniały przeprawy mostowe znacznie wcześniej. Początkowo były to mosty drewniane, które w ciągu historii ulegały wielokrotnie zniszczeniom i były odbudowywane. Przed wojną istniały w tym miejscu mosty łukowe, betonowe, wybudowane w latach 1909–1912 podczas regulacji rzeki. Zniszczone podczas działań wojennych w 1945 roku, zostały odbudowane w 1948 roku. W 1952 roku przeprowadzono przez mosty wybudowaną linię tramwajową do <phrase id="32524">Leśnicy</phrase>. Znaczące zwiększenie natężenia ruchu wymusiło budowę nowych mostów, równolegle do starych, tak aby rozdzielić kolidujący na ze sobą na starych mostach ruch samochodowy i tramwajowy. Przed wybudowaniem w 1995 roku nowych mostów dla ruchu tramwajowego, podwójna linia tramwajowa redukowana była przed mostami starymi do pojedynczego toru, a ruch tramwajowy odbywał się w pasie drogowym. Obecnie nowe mosty zapewniają możliwość przeprawy na dwóch torach dla ruchu tramwajowego, a na starych mostach pozostawiono jezdnię dla ruchu kołowego. 

Konstrukcja 

Mosty stare, to mosty jednoprzęsłowe, żelbetowe. Nawierzchnia jezdni bitumiczna. Nowe mosty zostały wybudowane również jako jednoprzęsłowe o konstrukcji w postaci łuku z pełnościennym ustrojem nośnym, żelbetowym. Nawierzchnia jezdni, w której przebiegają dwa tory tramwajowe, również bitumiczna. 
</document>