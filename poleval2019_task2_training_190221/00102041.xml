<?xml version="1.0" encoding="UTF-8"?>
<document id="00102041">
Dziś <phrase id="474575">Creative Commons</phrase> obchodzi czwarte urodziny - przedsięwzięcie ruszyło dokładnie 16 grudnia 2002 w <phrase id="474576">San Francisco</phrase>. Wprawdzie zbiorowe odśpiewanie “happy birthday” - jak pamiętają słuchacze wykładu <phrase id="74880">Lessiga</phrase> w <phrase id="74881">Krakowie</phrase> w kwietniu 2005 - wciąż może być przestępstwem (gdyż jest to utwór chroniony amerykańskim prawem i jego publiczne wykonanie wiąże się z koniecznością płacenia tantiem), to zmieniło się wiele - i to nie tylko w <phrase id="74879">Stanach Zjednoczonych</phrase>. Nie ma też wątpliwości, że <phrase id="76644">CC</phrase> było jednym z najważniejszych impulsów dla idei “2.0″ (na marginesie - w wersji 2.0 niedawno książka <phrase id="76651">Lessiga</phrase> “<phrase id="310692">Code</phrase>”; więcej na wzmiankowanym już blogu lub <phrase id="325152">polskiej</phrase> stronie <phrase id="76654">CC</phrase> ). 

Z kolei w poniedziałek ogłoszone zostaną wyniki głosowanie na najlepsze blogi . W ciągu 8 dni <phrase id="310666">internauci</phrase> oddali ponad pół miliona głosów. Z najnowszego raportu <phrase id="76655">Gartnera</phrase> wynika, że w przyszłym roku blogosfera rozrośnie się do rekordowego rozmiaru 100 milionów blogów . Później już nie będzie tak spektakularnych wzrostów, bo już dziś liczba osób porzucających pisanie blogów rośnie niemal równie szybko, jak liczba samych sieciowych dzienników. 

Właśnie na porzucaniu sieciowej aktywności i krytyce bezsensownej czasem żonglerki cyframi skoncentrowany jest interesujący tekst <phrase id="76656"><phrase id="76657">Claya</phrase> <phrase id="76658">Shirky</phrase></phrase> na blogu <phrase id="76645">Corante</phrase>. Jego bohaterem jest gra “<phrase id="474581">Second Life</phrase>”, której rzeczywiście wszędzie ostatnio pełno. Autor dowodzi, że nieco na wyrost. Zresztą do rozwijania społecznego kontekstu gier nie zawsze potrzeba trójwymiarowej grafiki i tysięcy współpracujących ze sobą graczy - doskonałym przykładem może być instalacja <phrase id="76659">Arcade</phrase> <phrase id="472081">niemieckiej</phrase> grupy <phrase id="76647">Blinkenlights</phrase>. Oddanie we władanie graczy fasad wielkich budynków w centrach miast uważam za genialny pomysł i coś w rodzaju czasowego odbicia przestrzeni publicznej władającemu nią dziś niepodzielnie biznesowi. Do dziś nie mogę odżałować, że nie udało się zorganizować <phrase id="325153">polskiej</phrase> odsłony w trakcie naszej konferencji - może kiedyś… Innym pomysłem był machinimowy warsztat dla młodych ludzi, którzy mieliby przygotować animacje w grze “<phrase id="310391">The Movies</phrase>” . Może jednak uda się uruchomić nową inicjatywę edukacyjną i jeszcze kiedyś “odgrzać” ideę warsztatów. A przy okazji - jeśli macie inne propozycje, chętnie przeczytamy. 
</document>