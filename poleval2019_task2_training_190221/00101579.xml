<?xml version="1.0" encoding="UTF-8"?>
<document id="00101579">
Odnośnie do tego, czy będziemy mieli do czynienia z rozbudową i działalnością, nie wiem, developerską na terenie gminy, jeśli chodzi o spółkę uzdrowiskową, to jej sprywatyzowanie nie ma nic wspólnego z kwestiami dotyczącymi zmiany funkcji, jaką ona pełni. Natomiast jeżeli chodzi o to, co będzie się działo na terenie uzdrowiska, to jest to po pierwsze, kwestia właśnie ustalenia stref, po drugie, tego, co można w tych strefach wykonywać, jaką działalność prowadzić, czy można budować, czy nie, a to wszystko jest zapisane w ustawie. To, co będzie można na terenie gminy, czyli uzdrowiska, wykonywać, jest konsekwencją tych przepisów i decyzji, które podejmuje rada gminy, przygotowując operat uzdrowiskowy zgodnie z przepisami ustawy uzdrowiskowej. Dziękuję bardzo. (Oklaski) 

<phrase id="466660">Wicemarszałek <phrase id="54316"><phrase id="54301">Jerzy</phrase> <phrase id="54315">Szmajdziński</phrase></phrase></phrase>: 

Dziękuję bardzo. 

Posłowie <phrase id="466661">Józef Piotr <phrase id="54314">Klim</phrase></phrase> i <phrase id="466662"><phrase id="54304">Leszek</phrase> <phrase id="54313">Cieślik</phrase></phrase> z <phrase id="54321">Platformy Obywatelskiej</phrase> zadadzą pytanie w sprawie harmonogramu prac inwestycyjnych <phrase id="466668">drogi ekspresowej</phrase> <phrase id="54322">S8</phrase> na odcinku <phrase id="54327">Białystok</phrase>–<phrase id="54328">Warszawa</phrase> do ministra infrastruktury. 

Jako pierwszy pan poseł <phrase id="54319"><phrase id="54305">Józef</phrase> Piotr Klim</phrase>. 

Proszę bardzo. 

Poseł Józef Piotr Klim: 

Panie Marszałku! Wysoki Sejmie! Panie Ministrze! Wielokrotnie tutaj, w Sejmie, dyskutowaliśmy o problemach budowy polskich dróg. Budowa polskich dróg staje się polską racją stanu i chciałbym zwrócić uwagę na taką podlaską rację stanu, na drogę S8, która w naszym województwie odgrywa istotną rolę. Jest ona w jakiś sposób takim komunikacyjnym otwarciem na świat, pewnym instrumentem, dźwignią rozwoju. Jest ważna z punktu widzenia bezpieczeństwa mieszkańców, jak również jest istotna dla całego województwa, a szczególnie dla półmilionowej aglomeracji białostockiej. 

Droga na odcinku Warszawa–Białystok jest bardzo istotna, co rusz oczywiście usiana miejscami wypadków, często tragicznych. W związku z tym tempo budowy tej drogi dla naszych mieszkańców jest bardzo ważne. Ale chodzi nie tylko o to, ponieważ ta droga wiąże się przecież wręcz z ciągami tirów, bo to jest transport, bo to jest ruch tranzytowy. Bardzo często jest to oczywiście droga o charakterze turystycznym, jest to też droga w tunelu transportowym wschód–zachód. 

Panie ministrze, chciałbym, żeby pan przedstawił istotne elementy tego harmonogramu, tzn. co, kiedy będzie budowane, chodzi o np. obwodnicę <phrase id="54332">Zambrowa</phrase>, o to, kiedy rozpocznie się budowa tej drogi również od strony <phrase id="54331">Białegostoku</phrase>. Mieszkańcy Białegostoku czekają na tego typu już rozpoczęcie budowy. Będziemy wdzięczni, jeśli ten harmonogram pokaże jak największe przyspieszenie budowy tej drogi ekspresowej na odcinku <phrase id="54334">Białystok</phrase>–<phrase id="54335">Warszawa</phrase>. Dziękuję. 

Wicemarszałek Jerzy Szmajdziński: 

Dziękuję bardzo. 
</document>