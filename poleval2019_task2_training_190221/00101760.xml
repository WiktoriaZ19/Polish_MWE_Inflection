<?xml version="1.0" encoding="UTF-8"?>
<document id="00101760">
W końcu nastąpiło oficjalne kulinarne rozpoczęcie <phrase id="472889">sezonu wiosennego</phrase>. <phrase id="470449">Flamandzkie</phrase> radioaktywne pomidory i nadmuchiwane rzodkiewki nas nie zmyliły, czekaliśmy na początek maja, który kojarzy nam się z jednym. <phrase id="472892">Kiełbasą z grilla</phrase> . Karkówką . <phrase id="472894">Długim weekendem</phrase> . 

Kilka dni temu po raz pierwszy w naszym sklepie mignęły nam jakieś wysuszone, w zaporowej cenie, nie daliśmy się nabrać. Czekaliśmy. Wreszcie pojawiły się warzywniaku. Białe, w dwóch rozmiarach. Grube i cienkie. Wiosna w kuchni rozpoczęta. Na debiut wybraliśmy od razu dwie paczki (w końcu sezon jednak krótki). 

Żeby podkreślić rangę wydarzenia zrobiliśmy suflety z <phrase id="472895">kozim serem</phrase>. Sufletów nie robiliśmy nigdy wcześniej, ale skoro dorobiliśmy się foremek, należało się kiedyś odważyć. Nie był to na pewno ostatni raz. Zestaw okazał się w ogóle udany, może byłoby ciekawiej z zielonymi zamiast białych. Szparagami oczywiście. Idę do sklepu. 
</document>