<?xml version="1.0" encoding="UTF-8"?>
<document id="00102283">
Czytając program <phrase id="283595">Partii Piratów</phrase> daje mi wrażenie, że jest napisany w pirackim slangu i w efekcie całkiem trudny do zrozumienia. Jednak ten ekskluzywny wpis bloga nie jest przeznaczony do naśmiewania się z tłumaczenia na język polski programu szwedzkiej partii piratów. Autorzy ostrzegają nawet, że jakość tłumaczenia nie jest najwyższa. Nawet jeśli w tym programie kryją się słuszne postulaty i ważne cele, humor zeszytów zagłusza wszystko. Mimo to Partia Piratów została zauważona i doczekała się tekstu w <phrase id="283591">Wyborczej</phrase> , co być może świadczy o tym, że rzeczywiście zamierza startować w wyborach. Czy skoro popieram część postulatów (odkrytych w wersji szwedzko-angielskiej), zagłosowałbym na <phrase id="283596">Partię Piratów</phrase>? Nie. Pomysł nazywania się piratami nie jest zbyt szczęśliwy, w końcu to nazwa, która używana jest w celu zdyskredytowania wszystkich przeciwników obecnego kierunku rozwoju <phrase id="473876">prawa autorskiego</phrase>, niezależnie od tego, czy rzeczywiście naruszają przepisy czy nie. Można wprawdzie liczyć na to, że w reklamie organizacji wystąpi kiedyś <phrase id="473873"><phrase id="283600">Jack</phrase> <phrase id="283599">Sparrow</phrase></phrase> , szkoda tylko że gimnazjalistki nie mają czynnego prawa wyborczego. Na pozytywne skojarzenia trzeba zresztą uważać, bo mogą doprowadzić nas do Piratów Polańskiego , a może nawet tu . Piraci z partii piszą na swojej stronie, że interesuje ich tylko realizacja programu, niezależnie od tego, z którą partią mieliby wejść w koalicję. Sejmowa arytmetyka (to wspaniałe określenie!) lubi takie przypadki: cel uświęca środki, więc każdy abordaż na koalicję jest dopuszczalny. Wspieramy rząd, niezależnie od naszych poglądów. Tymczasem <phrase id="473874"><phrase id="283609">Alek</phrase> <phrase id="283607">Tarkowski</phrase></phrase> i <phrase id="473875"><phrase id="283608">Piotr</phrase> <phrase id="283606">Waglowski</phrase></phrase> dołączyli do grupy zwalczanych przez <phrase id="283610">Partię Piratów</phrase> lobbystów i postanowili już teraz włączyć do debaty publicznej problematykę wolnej kultury... 
</document>