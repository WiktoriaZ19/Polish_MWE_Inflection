<?xml version="1.0" encoding="UTF-8"?>
<document id="00100642">
19. Pamiętajcie: Ze <phrase id="420556">życie doczesne</phrase>, jest tylko próżną igraszką; blask onego, wasze ubieganie się o sławę, żądze przewyższenia drugich bogactwami, i liczba potomstwa, podobne są do deszczu. Rośliny przezeń wzrosłe, rozweselają oko rolnika; lecz jeden goroący wiatr osusza je, one żółkną i przemieniają się w suchą słomę. Kary życia przyszłego będą straszliwe. 

20. Starajcie się o łaski niebieskie! usiłujcie podobać się <phrase id="309948">Wszechmocnemu</phrase>, bo życie doczesne jest tylko przemijającym. 

21. Usiłujcie zasłużyć na pobłażanie Boskie i na raj, którego przestrzeń równa się obszerności nieba i ziemi; on będzie udziałem tych którzy wierzą w <phrase id="309950">Boga</phrase> i Jego posłańca; przyozdobiony podług Boskiej wspaniałości; <phrase id="309949">Bóg</phrase> go odda swoim wybranym, bo szczodrobliwość Jego jest nieskończona. 

22. Wszystkie przygody których doświadczaliście były zapisane w księdze wprzód, nim się wam wydarzyły, albowiem to jest łatwym <phrase id="309951">Bogu</phrase>. 

23. Niech nieszczęście was nie poniża, a szczęście nie unosi;albowiem <phrase id="309952">Bóg</phrase> nienawidzi dumnych i chełpiących się. 

24. Kto żąda aby chciwość była przykazaniem, a cześć <phrase id="309953">Boga</phrase> odrzuca, czyż nie widzi, że <phrase id="309954">Pan</phrase> jest bogaty i otoczony chwałą? 

25. Posłałem <phrase id="309970">Apostołów</phrase> dla nauczania prawdy, dałem im prawa i szalę iżby prowadzili ludzi, drogami sprawiedliwości; nauczyłem sztuki kucia żelaza i uczynienia go zdatnym do walki, oraz użytecznym do potrzeb życia. <phrase id="309955">Bóg</phrase> zna tych, którzy z bronią w ręku bronili sprawy Jego, i Jego sług, w ich nieobecności, bo On posiada moc i potęgę. 

26. Noemu i Abrahamowi poruczyłem opowiadanie, a jego potomkom dałem Pentateuch i <phrase id="39991">Proroctwa</phrase>. Niektórzy poszli za Boskimi przykazaniami, a wielka liczba oddaliła się od nich. 

27. Po nich nastąpili inni <phrase id="309971">Prorocy</phrase>. Jezusowi Synowi Marji, dałem <phrase id="39996">Proroctwo</phrase> i <phrase id="309964">Ewangelię</phrase>; w serca jego uczniów wlałem, pobożność, miłosierdzie i ochotę do życia zakonnego; oni je ustanowili, żeby się stać miłymi <phrase id="309969">Bogu</phrase>, chociaż ten obowiązek nie był na nich włożony. Nie wszyscy zachowywali się w całej ścisłości, według ustaw; ci którzy byli wierni, odebrali nagrodę, lecz większa część była przewrotnych. 

28. Wierni! wierzcie w Boga i Jego <phrase id="309968">Proroka</phrase>, On wam udzieli cząstkę swojego miłosierdzia i światłości, dla prowadzenia was, On przebaczy wasze wykroczenia, bo jest litościwy i miłosierny! 

29. Bóg rozdziela względy swoje podług upodobania, a dobroczynność Jego jest nieograniczona. 
</document>