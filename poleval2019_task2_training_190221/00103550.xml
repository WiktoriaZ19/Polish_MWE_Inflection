<?xml version="1.0" encoding="UTF-8"?>
<document id="00103550">
<phrase id="474475">PAN WRONA</phrase>: 

O polu właśnie musimy porozmawiać. 

PANI SROKA: 

Mamy dla was złe wieści. Koniec latania na pole. 

PANI WRONA: 

Tak, koniec. 

WRONEK: 

Ale dlaczego? Zawsze tam lataliśmy i nagle-koniec? 

PAN WRONA: 

To bardzo niebezpieczne, synu. Zamieszkał tam potwór tysiąc, dwa tysiące, milion ... 

PANI SROKA: 

Dwa miliony... 

PAN WRONA: 

Tak, dwa miliony razy groźniejszy od Pana Łasicy. 

WRONEK: 

I co on nam może zrobić? 

PAN WRONA: 

Oho – ho! Gdy pomyślę, co on nam może zrobić, uwierz mi synu, pióra mi na grzbiecie stają dęba! 

WRONEK: 

E tam, kraczesz, tata. 

PANI WRONA: 

Jak ty?... do ojca się odzywasz? 

SROCZKA: 

Skąd wiecie? Widzieliście już tego Stracha? 

PANI SROKA: 

A skąd ty, moje dziecko wiesz, jak on się nazywa?.... Byłaś tam! Ryzykowałaś! Moja mała, nawet ja, gdy jeszcze byłam małym jajeczkiem, miałam więcej rozumu od ciebie. Jak mogłaś? 

SROCZKA: 

Ale mamusiu! 

PANI SROKA: 

Nie ma „ale”! My, ptaki, mamy jedno życie i powinnyśmy je szanować. 

SROCZKA: 

Mamusiu, ale on... 

PANI SROKA: 

Nie mów mi o nim! Nie chcę tego słuchać. Na samą myśl robi mi się, za przeproszeniem, gęsia skórka. 

PAN WRONA: 

Wronek! 

WRONEK: 

Co? 

To znaczy- słucham tato? 

PAN WRONA: 

Słuchasz? To coś nowego. Słuchaj więc. Żadnych dzisiaj lotów na pole. Zostajesz tutaj. 

WRONEK: 

Tutaj? 

PAN WRONA: 

Najwyżej po robaka pod drzewo i z powrotem. I nie waż mi się nigdzie dalej polecieć! 

Do Pani Wrony i Pani Sroki: 

A my musimy znaleźć jakieś miejsce, które nam zastąpi nasze pole. 

SCENA 4 

Pole. Strach na Wróble widzi biegającą w panice Myszkę Polną. Jest jednak obrażony i odwraca się od niej, gdy ta zbliża się tylko do niego. 

MYSZKA POLNA: 

Ratunku! Gdzie tu się schować? Jastrząb! Jak mnie zobaczy, już po mnie. 

Może tu? 

Kuca za gałęzią. 

Nie, tu mnie widać. Mama zawsze powtarzała: „Uważaj na jastrzębie, mają sokoli wzrok. Dla każdego będziesz podobna do grudki ziemi, ale on cię wypatrzy, jeśli nie schowasz się dobrze”. A swoją drogą, dlaczego mówi się, że jastrzębie mają sokoli wzrok? To jaki wzrok mają sokoły? Ratunku! Alarm! 

Przez widownię, w stronę sceny wędruje Sroczka. 

SROCZKA: 

Wronek za karę musiał zostać na gałęzi. Dobrze mu tak. Mądrala. 

Trala- lala. Tra.... 

E, jakoś głupio bawić się bez niego. Ale należało mu się, prawda? Pewnie, mnie też się należało, ale mi się upiekło. A Wronek został na tej głupiej gałęzi. 

Sroczka widzi biegającą w panice Myszkę Polną. 

MYSZKA POLNA: 

Alarm! Lotnik kryj się! 

SROCZKA: 

A tej co się stało? 

MYSZKA POLNA: 

Jastrząb na horyzoncie! Ratunku! 

Staje na chwilę. 

A to kto? Ta mała, zadziorna Sroczka, jeśli mnie wzrok nie myli. 

Kryj się! Nie słyszysz? Jastrząb! 

SROCZKA: 

Jastrząb... jastrząb... Aaaa- jastrząb! 

Ratunku! Jastrząb na horyzoncie! Gdzie ja się biedna schowam?! 

Porwie mnie i pożre! Do ostatniego piórka, do ostatniej kosteczki! 

<phrase id="474481">STRACH NA WRÓBLE</phrase>: 

(cicho, do siebie) 

Jedna mnie okłamała, druga mnie obrażała. A ja... 

Głośno: 

Tutaj, tutaj, ale szybko! Schowajcie się pod kapotę. Już! Nie ma co zwlekać, bo skończy się to źle. Raz- dwa! 
</document>