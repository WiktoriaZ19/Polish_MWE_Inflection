<?xml version="1.0" encoding="UTF-8"?>
<document id="00102053">
<phrase id="484648">Silnik <phrase id="301746">GXR 28</phrase></phrase> ma wspaniałe osiągi. To tyle zalet. Wad jest nieco więcej. Po pierwsze mały radiator, który ma średnią wydajność. Trzeba naprawdę wyciąć sporo karoserii, aby silnik był dobrze chłodzony. Następna wada to gaźnik, w którym zdarzają sie wadliwe o-ringi. W moim przypadku z tego powodu silnik po wypaleniu zaledwie 1 litra paliwa zaczął łapać „lewe” powietrze, które zubożyło mieszankę doprowadzając silnik do temperatury 300°C. Po wymianie gaźnika problem zniknął. Wystarczająca jest też wymiana samego o-ringu (uszczelki). Co ciekawe, po tym ekstremalnym doznaniu silnik nadal działał! Do czasu... Następna wadą tego silnika jest to, że gaśnie bez powodu (tak przegrałem finał w <phrase id="484651">Nowym Targu</phrase> jadąc na 3 pozycji) i nie chce odpalić do czasu, kiedy nie ostygnie. Jeżeli będziemy go próbowali odpalić przed ostygnięciem, to tłok się pokruszy przy okazji rozwalając korbowód. W ten prosty sposób zajechałem dwa takie silniki, na które nie ma gwarancji! 

Wszystkie zębatki są dobrze wykonane. W dyferencjałach zastosowano zębatki o ukośnych zębach, co jest lepszym rozwiązaniem, niż w większości modeli. 

Bak ma pojemność 120 ml. Jest to niewiele, biorąc pod uwagę że maksymalna pojemność baku w modelach klasy truggy wynosi 150 ml. 

Zawieszenie 

Model nie ma w standardzie stabilizatorów. Posiada olbrzymią możliwość ustawień amortyzatorów: przód - 20 ustawień na jeden amortyzator, tył - 30 ustawień na jeden amortyzator. Zawieszenie ma lekkie luzy, ale to normalne. 

Karoseria i koła 

Buda jest wykonana z dobrego, wytrzymałego leksanu. Jedyną wadą jest mocowany do karoserii niewielki spoiler, który jest bardzo łamliwy. 

Opony są naprawdę dobre i godne polecenia. Fabrycznie wykonano w nich dziurki, które zapewniają szybkie schnięcie opon i wkładek. 

Elektronika i dodatki 

W zestawie jest aparatura 27 AM i dwa serwa o uciągu 7 kg cm. Osobiście aparatura nie przypadła mi do gustu. Jedyną jej zaletą jest wytrzymała antena. Serwa dają sobie radę, jednak serwo na skręcie warto wymienić na mocniejsze. 

Wraz z modelem otrzymujemy grzałkę do świec na dwie baterie R6 oraz butelkę do tankowania. 

Wrażenia z jazdy 

Model dostarcza sporych wrażeń. Jest szybki, klei się podłoża i jest bardzo stabilny. Model nie posiada plastikowych płyt bocznych, przez co ma małą siłę nośną i lubi płatać figle, zwłaszcza w locie. Za to zawieszenie pracuje znakomicie! 

Pomimo wspomnianych przez <phrase id="301772">Adama</phrase> wad, <phrase id="484652">Inferno ST</phrase> po odpowiednim przygotowaniu jest w stanie konkurować z autami takimi jak <phrase id="484653">Jammin'X1 CRT</phrase> czy <phrase id="484654">HPI Hellfire</phrase>. Świadczy o tym chociażby fakt, że w 2006 roku <phrase id="301773"><phrase id="301777">Krzysztof</phrase> <phrase id="301782">Dzioboń</phrase></phrase> zdobył takim modelem wicemistrzostwo <phrase id="301781">Polski</phrase> w <phrase id="484655">klasie IC-8 MT Open</phrase>. 

Przygotowując model do sezonu 2007, <phrase id="301776">Adam</phrase> zdecydował sie na kilka modyfikacji. Przede wszystkim wymienił silnik wraz z jego mocowaniem. Ponadto dla poprawienia zachowania modelu w locie dodał spoiler oraz płyty boczne od modelu buggy. 
</document>