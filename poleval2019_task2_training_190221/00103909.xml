<?xml version="1.0" encoding="UTF-8"?>
<document id="00103909">
O różowym delfinie przebierającym się za atrakcyjnego mężczyznę w kapeluszu i uwodzącym <phrase id="311200">indiańskie</phrase> kobiety, pisałam już kiedyś w sekcji legendy. 

Być jednak świadkiem jego wesołych podskoków w <phrase id="285762">Amazonce</phrase> i towarzyszenia naszej łódce przez większość popołudnia w <phrase id="480998">Puerto Nariño</phrase> było dla mnie wydarzeniem niepowtarzalnym. Widok tego olbrzyma (różowe delfiny mają i 2,80 m długości) wyskakującego ponad wody <phrase id="285764">Amazonki</phrase>, sprawił, że przebywająca razem ze mną w <phrase id="285765">Amazonii</phrase> koleżanka z <phrase id="285766">Kostaryki</phrase> zaczęła autentycznie szlochać z radości. 

Jakieś dwie i pół godziny szybką łodzią od <phrase id="285772">Leticii</phrase> (<phrase id="481000"><phrase id="311201">kolumbijska</phrase> <phrase id="285767">Amazonia</phrase></phrase>) znajduje się <phrase id="481001">jezioro <phrase id="285773">Tarapoto</phrase></phrase>, w którym gromadzą się różowe i szare delfiny, które w spokojnych wodach jeziora uczą swoje maluchy pływania i polowania. W <phrase id="285769">Amazonce</phrase>, która posiada liczne prądy i przy podwyższonym poziomie wody potrafi być niebezpeczna, delfinki mogłyby sobie nie poradzić. 

<phrase id="285774">Indianie</phrase> są z reguły nieśmiali i dość zamnięci. Niechętnie nawiązują dialog, nie mając zaufania do nowych przybyszów. Tak było i w przypadku mojego przewodnika Leo, należącego do jednej ze społeczności <phrase id="311202">indiańskich</phrase>, mieszkającej niedaleko osady <phrase id="285777">Macedonia</phrase>. Aż do momentu, kiedy z wód Amazonki wynurzył się różowy delfin i jakby był to płatny spektakl, do których przyzwyczajony jest turysta w delfinariach, otworzył pyszczek. Leo stanął w łódce zdumiony i powiedział: 

„Mój dziadek, który był osobą niezwykle światłą, mówił mi jako dziecku, że jeśli różowy delfin wyjmie ponad powierzchnię rzeki swój pyszczek zamknięty, oznacza to złą energię lub złą wiadomość. Kiedy natomiast go otworzy, oznacza to, że jesteśmy otoczeni pozytywną energią i dobrymi osobami.” 

Od tego momentu forma, z jaką traktował mnie do tej pory ostrożny w kontaktach <phrase id="285781">Leo</phrase> zmieniła się diametralnie. 

Pod wpływem różowego delfina i znaku jaki ten dał <phrase id="285785">Leo</phrase>, mój indiański towarzysz pozwolił na bliższy kontakt z nim. 

Do tego stopnia, iż za miesiąc lecę do Amazonii ponownie. Tym razem jednak zatrzymam się w domu Leo, w jego rezerwacie, z jego rodziną. Wszystko to dzięki różowemu delfinowi z <phrase id="285771">Amazonki</phrase>. 
</document>