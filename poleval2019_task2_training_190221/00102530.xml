<?xml version="1.0" encoding="UTF-8"?>
<document id="00102530">
Słowianin czcił nie tylko bogów typu Swarożyc, należacego do tzw. bóstwa wyższego rzędu, ale także szereg licznych innych istot różnie nazywanych. Im to właśnie poświęcił pracę " <phrase id="468193">Kultura ludowa Słowian</phrase> " <phrase id="468194">Karol Muszyński</phrase>. Według jego definicji demon to " mityczna istota człekoształtna (wyjątkowo też zoomorficzna, lecz w takim wypadku wyraźnie wywodząca sie od duszy człowieka i ukazująca się m.in w ludzkiej lub połludzkiej postaci ". Duchy, w które wierzyli słowianie można podzielić na takie które były przychylne człowiekowi lub mu utrudniały życie oraz takie, które wywodziły się z otaczającej przyrody lub były to istoty zmarłe powracające do życia w innej postaci. 

Do tych ostatnich zalicza się przede wszystkim duchy zmarłych, wśród nich zaś najbardziej interesujące jest zjawisko wampiryzmu. Słowiańskim odpowiednikiem międzynarodowego określenia " wampir " jest " strzyga ". Wiara w strzygi trwała jeszcze bardzo długo, nawet w okresie chrześcijańskim. Strzyga to człowiek mający dwie dusze. Podobno można go poznać po tym, że rodzi się z zębami. Podczas chrztu ksiądz chrzci tylko jedną duszę, która po śmierci " ulata za planety ", natomiast ta druga, niechrzczona, dusza wraz z ciałem wychodzi z grobu, aby pić krew z ludzi i zwierząt. 

Archeolodzy badający cmentarzyska znajdują niekiedy zagadkowe groby. Niezwykłe pozy zmarłych, brak niektórych części ciała - np. głowy - czy przebicie klatki piersiowej ostrym przedmiotem są świadectwami praktyk antywampirycznych. Takie zabiegi stosowano jeszcze pół wieku temu. U Słowian wiara w wampiry sięga co najmniej IV wieku n.e., a więc czasów, gdy stanowili oni jeszcze wspólnotę językową i kulturową. Świadczą o tym podobne opowieści o wampirach i sposobach walki z nimi, znane zarówno u Słowian południowych (w Serbii, Chorwacji, Bułgarii), jak i zachodnich (w Polsce, Czechach, Słowacji). Wampir ma bardzo długą historię i jest zlepkiem wierzeń, przesądów ludowych oraz wydarzeń, częściowo autentycznych, mających wytłumaczenie w medycynie. 

<phrase id="468195">Aleksander Gieysztor</phrase> podzielił demony na demony wodne, leśne, powietrzne i te związane z ogniskiem domowym 3 . Pierwsze trzy kategorie obejmowały głównie istoty wrogie człowiekowi, symbolizujące złowieszczy, nieposkromiony charakter przyrody. Przykładem mogą być wodniki topiące ludzi w jeziorach , czy południce, atakujące na polach w południe - wywołujące koszmary lub nawet śmierć poprzez atak serca 5 . Niektóre demony znane były jedynie na niewielkim obszarze, w inne wierzono w całych regionach. 
</document>