<?xml version="1.0" encoding="UTF-8"?>
<document id="00101765">
Brnąc dalej w brodatą metaforę drogi , nową propozycję <phrase id="71171">UKE</phrase> trudno nawet porównać z typową polską drogą krajową, pełną kolein, źle wyprofilowanych zakrętów i nieoznakowanych skrzyżowań. To raczej droga polna, na niektórych odcinkach wyasfaltowana, ale też niechlujnie. 

Pomysł <phrase id="71173">UKE</phrase> zakłada, że darmowy <phrase id="472944">bezprzewodowy <phrase id="72293">internet</phrase></phrase> - do którego, podobnie jak w projekcie <phrase id="72294">FCC</phrase> w <phrase id="71172">USA</phrase> - zmuszą operatora warunki koncesji na częstotliwość, będzie ograniczony w każdy możliwy sposób: 256kb na sekundę, 500MB danych na miesiąc i jedna sesja maksymalnie na 30 minut. 

Nawet na korzystanie z <phrase id="72295">naszej klasy</phrase> to za mało. To kolejny projekt na froncie walki z cyfrowym wykluczeniem, który nawet w statystykach nie będzie widoczny. Dostęp szerokopasmowy jako wskaźnik zaawansowania cywilizacyjnego przestaje bowiem wystarczać. 

<phrase id="71175">Unia Europejska</phrase> - do niedawna zwracająca szczególną uwagę na zasięg szerokopasmowego <phrase id="71178">internetu</phrase>, który pozwalał twierdzić, że w rozwoju społeczeństwa informacyjnego wyprzedzamy (przynajmniej w rozmiarze <phrase id="72292">EU-15</phrase>) <phrase id="71177">USA</phrase> - poszerza perspektywę i przyjmuje wskaźnik złożony - <phrase id="72296">Broadband Performance Index</phrase> (<phrase id="72297">BPI</phrase>). 

Sam ogólny zasięg dostępu szerokopasmowego nie jest nawet składnikiem BPI. Liczy się dostęp na obszarach wiejskich i to tylko przez kabel (czyli całe darmowe <phrase id="72298">wifi</phrase> na razie się nie załapie), a ze starego wskaźnika zostały elementy jakościowe - prędkość, cena i korzystanie z usług. 

Co ciekawe - bierze się pod uwagę ceny wyłącznie w zakresach 1-2 Mbit oraz 2-8 Mbit (w <phrase id="72299">EU-15</phrase> niski standard to 1,5 Mbit), czyli presja na operatorów, żeby obniżyli ceny w przedziale poniżej 1 Mbit, którą swoim pomysłem ma zamiar wywierać <phrase id="71180">UKE</phrase>, niewiele pomoże. A tymczasem w kategorii " cena " Polska wypada w zasadzie najgorzej w całej <phrase id="71181">UE</phrase> (porównywalnie źle jedynie <phrase id="71183">Słowacja</phrase>). <phrase id="71184">Internet</phrase> według <phrase id="71185">UKE</phrase> nie pomoże też w rozwoju zaawansowanych usług. 

500MB pójdzie na samo pobieranie aktualizacji systemu operacyjnego, baz danych wirusów (w każdym razie na niektórych systemach), sprawdzanie prognozy pogody na portalu i czytanie poczty przez <phrase id="72300">www</phrase>. Może i nie będzie darmowych torrentów, ale nie będzie też ściągania wolnego oprogramowania, tekstów naukowych udostępnianych w sposób otwarty, ani kupowania jakichkolwiek cyfrowych treści. 

UKE ma zamiar zaoferować więc wykluczonym <phrase id="71186">internet</phrase> (inne ministerstwo da im laptopy ?), który pozostawi ich w tym samym miejscu, bo granica cyfrowego wykluczenia się przesunie. Tymczasem wciąż nowoczesnych usług w polskim internecie jest mało - e-administracja prawie nie istnieje (tu wskaźniki się pewnie pogorszą, gdy wygasną certyfikaty rozdawane przez <phrase id="71188">ZUS</phrase>, a mikroprzedsiębiorcy zamiast płacić za bezpieczny podpis elektroniczny staną w kolejce na poczcie), uniwersytety bardzo słabo radzą sobie z obecnością w sieci, a telewizja plącze się w DRMach. 
</document>