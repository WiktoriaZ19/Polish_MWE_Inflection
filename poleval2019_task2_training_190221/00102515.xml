<?xml version="1.0" encoding="UTF-8"?>
<document id="00102515">
Dnia 18 marca 2011r. (piątek) na sopockim wydziale <phrase id="468130">Szkoły Wyższej Psychologii Społecznej</phrase> będzie miało miejsce wyjątkowe wydarzenie naukowe – <phrase id="468131">Dzień Mózgu 2011</phrase>. Jest to pierwsza tego typu inicjatywa naukowa w Trójmieście w ramach <phrase id="468133">Światowego Tygodnia Mózgu</phrase> , który corocznie jest organizowany przez <phrase id="468134">Fundację DANA</phrase>. 

Celem Światowego Tygodnia Mózgu jest propagowanie i popularyzowanie wiedzy o mózgu oraz ukazywanie ciągłego rozwoju badań naukowych mających na celu rozwiązanie zagadek tego tajemniczego organu. Organizatorem Dnia Mózgu 2011 jest <phrase id="468135">Koło Naukowe Empiria</phrase> działające w SWPS WZ Sopot, które zaprosiło do współtworzenia tego wydarzenia <phrase id="468138">Studenckie Koło Naukowe Homunculus</phrase> i <phrase id="468137">Koło Nauk Psychologicznych Anima z Uniwersytetu Gdańskiego</phrase> oraz <phrase id="468139">Pismo Awangardy Filozoficzno-Naukowej Avant</phrase> z <phrase id="468140">Uniwersytetu Mikołaja Kopernika w Toruniu</phrase>. 

Podczas tego interdyscyplinarnego święta mózgu przewidziane są wykłady specjalistów z różnych dziedzin: neuropsychologii, snu, neurobiologii uzależnień, neurodydaktyki oraz kognitywistyki. Na koniec odbędą się warsztaty prowadzone przez koła naukowe, podczas których uczestnicy będą mogli między innymi: zobaczyć eksperymenty z wykorzystaniem szczurów, dowiedzieć się o falach swojego mózgu przy pomocy <phrase id="468141">aparatu EEG</phrase> , zobaczyć trójwymiarowy atlas mózgu , dowiedzieć się jak lepiej zapamiętywać informacje i szybko czytać, jaką dietę lubi nasz mózg, czym są neurony lustrzane. 
</document>