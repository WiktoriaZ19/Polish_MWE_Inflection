<?xml version="1.0" encoding="UTF-8"?>
<document id="00101733">
Art. 25a. 1. <phrase id="465630">Zarząd komisaryczny</phrase> ustanawia się w celu zapewnienia skuteczności wytwarzania wyrobów lub świadczenia usług o szczególnym znaczeniu dla bezpieczeństwa lub obronności państwa. 

2. Organem administracji rządowej właściwym do powołania i odwołania zarządcy komisarycznego jest: 

1) dla przedsiębiorstw państwowych - <phrase id="465631">organ założycielski</phrase>; 

2) dla <phrase id="465633">spółek handlowych</phrase>, w których <phrase id="465632">Skarb Państwa</phrase> posiada co najmniej 50 % akcji lub udziałów - minister wykonujący prawa z tytułu posiadania akcji lub udziałów należących do Skarbu Państwa, z zastrzeżeniem pkt 4; 

3) dla pozostałych spółek - właściwy terytorialnie wojewoda, z zastrzeżeniem pkt 4; 

4) dla przedsiębiorców o szczególnym znaczeniu gospodarczo-obronnym w rozumieniu art. 3 ustawy z dnia 23 sierpnia 2001 r. o organizowaniu zadań na rzecz obronności państwa realizowanych przez przedsiębiorców (Dz. U. Nr 122, poz. 1320 oraz z 2002 r. Nr 188, poz. 1571) - ministrowie określeni w przepisach wydanych na podstawie art. 6 tej ustawy. 

3. Funkcję zarządcy komisarycznego może pełnić osoba posiadająca kwalifikacje i doświadczenie zawodowe w zakresie organizacji i funkcjonowania przedsiębiorców. 

4. Koszty osobowe związane ze sprawowaniem zarządu komisarycznego obciążają organ administracji rządowej, który zarząd ustanowił. Pozostałe koszty obciążają przedsiębiorcę i stanowią koszty uzyskania przychodu. 

5. Zarządcy komisarycznemu przysługuje prawo uczestniczenia w pracach organów przedsiębiorcy oraz prawo uzyskiwania od tych organów informacji niezbędnych do wykonywania jego funkcji. 

6. Decyzje organów przedsiębiorcy w sprawach wytwarzania wyrobów lub świadczenia usług o szczególnym znaczeniu dla bezpieczeństwa lub obronności państwa wymagają zgody zarządcy komisarycznego. 

7. Zarządca komisaryczny może wydawać polecenia w formie pisemnej organom przedsiębiorcy w sprawach związanych z wytwarzaniem wyrobów lub świadczeniem usług o szczególnym znaczeniu dla bezpieczeństwa lub obronności państwa. Polecenia wydane przez zarządcę komisarycznego podlegają natychmiastowemu wykonaniu. 

8. Od polecenia wydanego przez zarządcę komisarycznego przysługuje odwołanie do <phrase id="465636">organu administracji rządowej</phrase>, który zarząd ustanowił. Termin wniesienia odwołania wynosi trzy dni. Wniesienie odwołania nie wstrzymuje wykonania polecenia. 

9. Organ administracji rządowej rozpatruje odwołanie w terminie trzech dni od daty jego wniesienia. Decyzja organu administracji rządowej w sprawie odwołania jest ostateczna. 

Art. 2. Ustawa wchodzi w życie po upływie 14 dni od dnia ogłoszenia. 

<phrase id="465634">Prezydent Rzeczypospolitej Polskiej</phrase>: <phrase id="465635">A. Kwaśniewski</phrase> 
</document>