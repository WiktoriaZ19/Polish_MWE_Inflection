<?xml version="1.0" encoding="UTF-8"?>
<document id="00103904">
Wielokrotnie, kiedy kładę się w <phrase id="285695">Bogocie</phrase> na trawie, podciągam do kolan <phrase id="474599">jeans’y</phrase>, wkładam pod głowę torbę i wyciągam szyję ku słońcu, budzę zainteresowanie <phrase id="311218">kolumbijskich</phrase> przechodniów. Koleżanki nie mogą zrozumieć, dlaczego my – <phrase id="285696">Europejczycy</phrase> a szczególnie my – <phrase id="285697">Europejczycy</phrase> pochodzący ze wschodniej części kontynentu, jesteśmy tacy ciepłolubni. 

Nie rozumieją, że dla <phrase id="306816">Polaka</phrase>, który przy dobrych wiatrach ma kilka miesięcy słońca w roku, a nie dwanaście, jak to jest przy równiku, słońce jest elementem sprawiającym ogromną radość. Dlatego też kiedy tylko mam okazję, czy to na przystanku autobusowym, czy to na balkonie, czy na trawniku, wystawiam twarz i się opalam, ku uciesze przechodzących. 

<phrase id="285699">Kolumbijczycy</phrase> się tak nie zachowują. Oni raczej uciekają przed słońcem, do którego są przyzwyczajeni i które jest dla nich normalką. Noszą w słoneczne dni w rękach parasole, które chronią ich przed promieniami; kapelusze albo chustki; siadają w cieniu pod drzewami albo nakrywają twarze częścią garderoby. 

Innym, ważnym elementem jest tu fakt, że w <phrase id="285700">Kolumbii</phrase> dobrze jest mieć jasną cerę. W reklamach produktów dla dzieci trudno znaleźć ciemnoskórego malucha. <phrase id="474601">Prezenterki telewizyjne</phrase>, to też w większości blondynki. Ideałem piękna jest tu przeciwieństwo większości kolumbijskiego społeczeństwa, a mianowicie osoba o jasnej karnacji, blond włosach i jasnych oczach. 

Jasna cera daje do zrozumienia, że osoba (najprawdopodobniej, bo zdarzają się oczywiście genetyczne wyjątki) pochodzić będzie z dobrej klasy społecznej, a co za tym idzie – z wpływowej rodziny. Im jaśniejsza skóra, tym lepiej, w kolumbijskim rozumieniu. Dlatego też <phrase id="285701">Kolumbijczycy</phrase>, którzy generalnie łatwo się opalają, robią to stosunkowo niechętnie. 

Europejczyk natomiast szuka najbardziej nasłonecznionego miejsca, wystawia buzię do słonca, aby choć trochę się podsmarzyć i opalić. Dla nas bowiem – osoba wypoczęta, zdrowa i zadowolona jest opalona. 

Moja <phrase id="311216">kolumbijska</phrase> przyjaciółka – <phrase id="285703">Diana</phrase>, która nie rozumiała przez wiele lat mojego zachowania w słoneczny dzień w <phrase id="285705">Bogocie</phrase>, po dłuższym pobycie w <phrase id="285706">Hiszpanii</phrase>, gdzie przeniosła się z mężem na stałe, opowiedziała mi w jednym z ostatnich listów, że na przestronnym trawniku w centrum miasta <phrase id="474603">Santiago de Compostela</phrase>, w <phrase id="285708">Galicji</phrase>, w leniwe popołudnia <phrase id="285710">Hiszpanie</phrase> kładą się i opalają dokładnie tak samo, jak robię to ja w <phrase id="285709">Bogocie</phrase>. 

List podsumowała zdaniem: wreszcie rozumiem, dlaczego zawsze szukałaś nasłonecznionego kawałka trawnika, podczas gdy my siadaliśmy w cieniu, i jak jaszczurka się tam wygrzewałaś. 
</document>