<?xml version="1.0" encoding="UTF-8"?>
<document id="00100612">
Kolejną kwestią sporną, dotyczącą mieszkanka, jest rozstaw mebli w kuchni, tak by wygodnie móc z niej korzystać, ale przy jednoczesnym ocaleniu istnienia drzwi kuchennych. Osobiście wydaje mi się to nierealne i optuję za wywaleniem tych drzwi niezgody w cholerę (czyli do piwnicy; dla informatyków: /dev/null), ale męska część decydentów jest najwidoczniej w nich zakochana, więc nie wiem czy mojej despotyczności wystarczy, by postawić na swoim. 

Kolejną kolejną kwestią sporną jest <phrase id="420235">szafka pod umywalkę</phrase>. Posiadamy dwie opcje, które mają swoich zwolenników i przeciwników. Jedną z nich jest odratowanie szafki z tarasu, która wymagałaby zaślepienia dziur z jednej strony i wydrążenia ich z drugiej. Istnieje też prawdopodobieństwo niekompatybilności szafki ze starą umywalką. Natomiast drugą jest kupienie nowej szafki z umywalką i co za tym idzie brak problemów łatająco-dopasowawczych. 

I chyba na tym zakończymy doniesienia z linii frontu. 

Pozdrawiamy sąsiadki-podglądaczki z wieżowca obok. Obiecujemy zainspirować Panie do lepszego zaspokajania potrzeb Waszych mężów. Oglądajcie nas już od <phrase id="310419">Nowego Roku</phrase>. 
</document>