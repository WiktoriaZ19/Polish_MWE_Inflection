<?xml version="1.0" encoding="UTF-8"?>
<document id="00107284">
2007-07-01: Opozycja krytycznie o zmianie ustawy o <phrase id="318836">TK</phrase> 

Partie koalicyjne poparły proponowaną przez <phrase id="318837">PiS</phrase> zmianę ustawy o <phrase id="318838">Trybunale Konstytucyjnym</phrase>. Dzięki niej prezydent zyskałby wpływ na wybór prezesa <phrase id="318839">TK</phrase>. Opozycja jest temu przeciwna. Projekt ustawy nowelizacyjnej o <phrase id="318840">TK</phrase> został przedstawiony przez PiS w piątek (29 czerwca 2007 roku). Przewiduje on m.in. skrócenie <phrase id="489914">kadencji prezesa</phrase> i wiceprezesów <phrase id="318842">TK</phrase> oraz zobowiązanie sędziów do rozpatrywania skarg w kolejności zgłoszenia. Zgodnie z projektem, prezydent będzie wybierał szefów Trybunału co trzy lata, lecz nie na dłużej niż do końca kadencji sędziego Trybunału. Opinie polityków o zmianie ustawy o <phrase id="318843">Trybunale Konstytucyjnym</phrase> <phrase id="318844"><phrase id="318845">Roman</phrase> <phrase id="318852">Giertych</phrase></phrase> (<phrase id="318856">LPR</phrase>): Treścią, istotą tej ustawy jest zmiana polegająca na tym, że wybiera się z trzech kandydatów, ale spośród osób, które na walnym zgromadzeniu Trybunału otrzymają największa liczbę głosów. Umożliwia to dokonywanie realnego wyboru przez prezydenta. Marek Jurek (<phrase id="489918">Prawica RP</phrase>): To jest nerwowo napisana reakcja na wydarzenia bieżące, może wyraz aspiracji jednej konkretnej władzy, ale w żadnym wypadku takie propozycje <phrase id="318858">TK</phrase> nie budują silnego państwa. Jan Rokita (PO) przypomina, że <phrase id="489919">Trybunał Konstytucyjny</phrase> jest tak skonstruowany aby sędziowie nie łasili się do nikogo, nie czekali na żadną nominację i byli całkowicie niezależni. Stąd według posła PO wpływ prezydenta na wybór prezesa Trybunały jest nie do przyjęcia. Natomiast <phrase id="318863">Prezes <phrase id="318862">PSL</phrase></phrase> Waldemar Pawlak zauważył, że propozycja zmian w ustawie o <phrase id="318864">TK</phrase> wpisuje się w sposób sprawowania władzy przez <phrase id="318865">PiS</phrase>, która jest przekonana, że wszystko jest polityczne, podlega ocenie, nadzorowi i kontroli politycznej. 
</document>