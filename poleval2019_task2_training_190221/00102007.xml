<?xml version="1.0" encoding="UTF-8"?>
<document id="00102007">
Artykuły archiwalne, publikowane podczas pierwszych prób tworzenia <phrase id="77282">Obiektywu.net</phrase>. 

U progu ubóstwa 

Konserwatyzm jako postawa życiowa i ideowa 

Ludzkość wkroczyła w <phrase id="473677">XXI wiek</phrase>. Pełna obaw o przyszłość, ale ufna… nauczona tragicznością swej historii, ale wciąż jeszcze nie potrafiąca jednoznacznie się od niej odciąć… Ludzkość dążąca do równowagi…ludzkość, która choć poradziła sobie z większością reżimów politycznych wciąż jeszcze uwięziona w totalitaryzmie własnego zła i własnej ułomności nie może otwarcie pędzić ku pełnemu wyzwoleniu… W takich czasach po raz kolejny powraca pytanie o ideę, która pozwoliłaby lepiej ustosunkować się do rzeczywistości, po raz kolejny ścierają się postawy i światopoglądy dające ludziom, jeśli nie praktyczne, to choćby teoretyczne podstawy do określenia ich własnego miejsca na świecie… 

Człowiek, będąc w większości przypadków istotą rozumną, od zarania dziejów dążył do uproszczenia wszelkich czynności z jakimi borykał się podczas swojej egzystencji oraz do zwiększenia wydajności wykonywanej przez siebie pracy. Ten tok myślenia przez całe tysiąclecia owocował nowymi wynalazkami, wzrostem wydajności i opłacalności produkcji, oraz skróceniem czasu pracy. Ale to, co wydawało się błogosławieństwem dla rozwoju ludzkości, powoli zaczęło stawać się zmorą każdego zatrudnionego w fabryce robotnika i rzemieślnika. Wynalezienie pierwszego zdolnego do pracy parowego silnika tłokowego (<phrase id="77283">W. Brytania</phrase>, pocz. XVIII w.) przyspieszyło rozwój budowy maszyn produkcyjnych, a tym samym spowodowało zmniejszenie ilości etatów, wymaganych do wytworzenia produktu finalnego, jak też do prowadzenia i funkcjonowania przedsiębiorstw. Wynalezienie silnika spalinowego i elektrycznego tylko pogłębiło ten proces. Maszyny wygrywały z ludźmi walkę o zatrudnienie, gdyż pracowały bardziej niezawodnie, stale i z większą precyzją. Pojawiło się zatem na ogromną skalę zjawisko znane nam dziś jako bezrobocie, a razem z nim niepokoje społeczne (dające swój wyraz w niszczeniu maszyn) i nędza niższych warstw społecznych. 
</document>