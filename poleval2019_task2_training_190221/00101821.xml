<?xml version="1.0" encoding="UTF-8"?>
<document id="00101821">
Jak nam nieźle poszło z upowszechnieniem odkrycia „<phrase id="468346">budulca życia</phrase>” w metorycie <phrase id="75977">Murchison</phrase>, to idźmy za ciosem: kto się założy, że i ta informacja będzie tu podana jako pierwsza w <phrase id="325903">polskich</phrase> mediach? Ale najpierw dwa słowa wprowadzenia: sławny władca <phrase id="73411">Meksyku</phrase> <phrase id="75985"><phrase id="75986">Montezuma</phrase> II</phrase> - jak głosi legenda – straszliwie zemścił się na konkwistadorach; <phrase id="75987">Hiszpanie</phrase> umierali seryjnie w męczarniach, dręczeni potworną biegunką z wymiotami. Choroba ta znana jest turystom do dziś, nie tylko tym odwiedzającym <phrase id="73412">Meksyk</phrase>. Nosi popularną nazwę „biegunki turystów” i jest drugą co do rozpowszechnienia w świecie chorobą zakaźną po malari i (zapada na nią co roku 500 mln ludzi!). Znane są też z grubsza jej przyczyny: oczywiście, nie mają one żadnego związku z jakąś „klątwą” <phrase id="75988">Azteków</phrase>, ale z bakteryjnymi zanieczyszczeniami wody. Niemniej sama istota zachorowania, mechanizm pokonywania przez bakterie układu odpornościowego człowieka pozostawał do dziś tajemnicą. Dziś już nią nie jest… Jak donosi w swym dziale „<phrase id="468356">Breaking News</phrase>” przywoływany już przeze mnie z niejakim powodzeniem <phrase id="468351">serwis <phrase id="73416">EurekAlert</phrase></phrase> , uczeni ze sławnego <phrase id="75979">Johns Hopkins University</phrase> odkryli enzym, którego działanie umożliwia mikroorganizmom osłabienie ludzkich barier odpornościowych. Jest to enzym o nazwie <phrase id="75980">EhROM1</phrase> , należący do pewnej specjalnej i dobrze znanej nauce grupy, która występuje w organizmach wszystkich istot żywych – od bakterii do człowieka. Kilka lat temu dr <phrase id="73419"><phrase id="73420">Sin</phrase> Urban</phrase> , adiunkt w Johns Hopkins, odkrył, że enzymy z tej grupy odpowiadają za ułatwianie zachorowań na malarię; odkrycie to zdopingowało go do poszukiwania podobnych sytuacji przy innych chorobach zakaźnych. Tak właśnie dotarto do EhROM1, który odpowiada za mechanizm „zemsty Montezumy”. 

Zdaniem <phrase id="325904">amerykańskich</phrase> komentatorów odkrycie dr Urbana jest niezwykle ważne również z tego względu, że znalezienie specyfiku niwelującego działanie <phrase id="75991">EhROM1</phrase> może również dopomóc w zwalczaniu malarii. A to już byłoby osiągnięcie na miarę Nobla z medycyny. 
</document>