<?xml version="1.0" encoding="UTF-8"?>
<document id="00101504">
Uwodzenie 

Uwodzenie – zachowanie mające na celu przyciągnięcie partnera/partnerki bez użycia przemocy. Może ono doprowadzić do <phrase id="427935">stosunku płciowego</phrase> lub utworzenia <phrase id="427936">związku partnerskiego</phrase>, niekiedy zakończonego małżeństwem. Uwodzenie nie jest przestępstwem, ale jest przez część osób uważane za czyn naganny moralnie (zwłaszcza w stosunku do małoletnich). 

<phrase id="427938">Taktyki uwodzenia</phrase> są rozważane w nurcie <phrase id="427939">psychologii ewolucyjnej</phrase>. W tym sensie pojęcie to może być używane także w odniesieniu do zwierząt. 

Szkolenia i serwisy o tematyce uwodzenia 

Wraz z rozwojem <phrase id="67716">internetu</phrase> powstały specjalne fora, na których mężczyźni wymieniają się spostrzeżeniami na temat uwodzenia kobiet, a także miejsca, gdzie kobiety dzielą się sposobami na uwodzenie mężczyzn. 

Dla części ich uczestników porady w zakresie podrywania kobiet stały się sposobem na biznes. Regularnie organizowane są płatne szkolenia, połączone z wykładami i częścią praktyczną. Średni koszt wejścia na szkolenie to 1200 <phrase id="67715">zł</phrase>. Kursy wzbudzają często wiele kontrowersji wśród ich uczestników. 
</document>