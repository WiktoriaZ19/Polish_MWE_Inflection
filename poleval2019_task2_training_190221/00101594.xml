<?xml version="1.0" encoding="UTF-8"?>
<document id="00101594">
Przystępujemy do rozpatrzenia punktu 9. porządku dziennego: <phrase id="466792">Sprawozdanie <phrase id="54637">Komisji Infrastruktury</phrase></phrase> oraz <phrase id="54648">Komisji Kultury i Środków Przekazu</phrase> o poselskim projekcie uchwały w sprawie podjęcia przez <phrase id="466794">Radę Ministrów</phrase> działań zmierzających do wprowadzenia naziemnej telewizji cyfrowej w <phrase id="54639">Polsce</phrase> (druki nr 1684 i 1795). 

Proszę o zabranie głosu sprawozdawcę komisji panią <phrase id="466795">poseł <phrase id="54644"><phrase id="54640">Elżbietę</phrase> <phrase id="54642">Kruk</phrase></phrase></phrase>. 

Proszę bardzo, pani poseł. 

Poseł Sprawozdawca <phrase id="54645"><phrase id="54641">Elżbieta</phrase> <phrase id="54643">Kruk</phrase></phrase>: 

Panie Marszałku! Wysoka Izbo! W imieniu Komisji Infrastruktury i <phrase id="54647">Komisji Kultury i Środków Przekazu</phrase> przedstawiam sprawozdanie o poselskim projekcie uchwały w sprawie podjęcia przez <phrase id="54649">Radę Ministrów</phrase> działań zmierzających do wprowadzenia naziemnej telewizji cyfrowej w <phrase id="54650">Polsce</phrase>. 

Informuję Wysoką Izbę, że projekt uchwały skierowano w dniu 10 lutego 2009 r. do <phrase id="466796">Komisji Infrastruktury</phrase>, a dodatkowo 4 marca 2009 r. do <phrase id="54652">Komisji Kultury i Środków Przekazu</phrase>. Pierwsze czytanie odbyło się 18 marca 2009 r. 

Tak, proszę państwa, Wysoka Izbo, nie mylę się – pierwsze czytanie w komisji odbyło się blisko półtora roku temu. 

Zanim przystąpię do właściwego sprawozdania, pozwólcie państwo, że jeszcze przypomnę, że w dniu 27 maja 2008 r. w <phrase id="54653">Sejmie</phrase> przedstawiono informację na temat strategii i programu działań rządu w zakresie wprowadzenia naziemnej telewizji cyfrowej. W debacie, która w tym dniu w najwyższej Izbie się odbyła, wszystkie kluby parlamentarne, zarówno z koalicji rządzącej, jak i kluby opozycyjne, poddały krytyce zaniechania rządu w tym zakresie i zgłosiły konkretne postulaty. To był rok 2008, przypominam. W związku z tym Klub Parlamentarny <phrase id="54655">Prawo i Sprawiedliwość</phrase> przedłożył pod uwagę Wysokiej Izby projekt uchwały, która obejmowała te wszystkie postulaty przedstawione przez, powtórzę, wszystkie kluby parlamentarne. Tekst przedłożonej uchwały brzmi: 

„<phrase id="54656">Sejm</phrase> Rzeczypospolitej Polskiej z głębokim niepokojem przyjmuje przedłożoną przez Radę Ministrów »Informację na temat aktualnego stanu przygotowań i realizacji programu cyfryzacji telewizji w <phrase id="54659">Polsce</phrase>«. 

Wprowadzenie w Polsce telewizji cyfrowej, w ramach szerszego procesu konwersji cyfrowej, jest istotnym krokiem w kierunku społeczeństwa informacyjnego. <phrase id="466799">Telewizja cyfrowa</phrase> będzie bramą do przestrzeni cyfrowej dla wszystkich. 

<phrase id="466798"><phrase id="54662">Sejm</phrase> <phrase id="54661">Rzeczypospolitej Polskiej</phrase></phrase> stoi na stanowisku, że priorytetem rządu winny być działania na rzecz wyrównywania szans w dostępie <phrase id="54663">Polaków</phrase> do zdobyczy nowoczesnych technologii i tym samym przeciwdziałania wykluczeniu cyfrowemu. Stąd wielkie znaczenie procesu cyfryzacji telewizji naziemnej, którego podstawą winien być nie tylko wymiar techniczny, a cel społeczny, tj. człowiek i <phrase id="466797">społeczeństwo informacyjne</phrase>. 
</document>