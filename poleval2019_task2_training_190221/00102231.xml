<?xml version="1.0" encoding="UTF-8"?>
<document id="00102231">
2. W razie konieczności szpital, w którym znajduje się <phrase id="466021">szpitalny oddział ratunkowy</phrase>, lub jednostka organizacyjna szpitala wyspecjalizowana w zakresie udzielania świadczeń zdrowotnych niezbędnych dla <phrase id="466022">ratownictwa medycznego</phrase> zapewnia niezwłoczny <phrase id="466023">transport sanitarny</phrase> osoby w stanie nagłego zagrożenia zdrowotnego do najbliższego <phrase id="466024">zakładu opieki zdrowotnej</phrase> udzielającego świadczeń opieki zdrowotnej w odpowiednim zakresie. 

Art. 34. Minister właściwy do spraw zdrowia określi, w drodze rozporządzenia: 

1) szczegółowe zadania szpitalnych oddziałów ratunkowych, 

2) szczegółowe wymagania dotyczące lokalizacji szpitalnych oddziałów ratunkowych w strukturze szpitala oraz warunków technicznych, 

3) minimalne wyposażenie, organizację oraz minimalne zasoby kadrowe szpitalnych oddziałów ratunkowych 

- uwzględniając konieczność zapewnienia osobom w stanie nagłego zagrożenia zdrowotnego odpowiednich świadczeń opieki zdrowotnej. 

Art. 35. 1. Szpitalne oddziały ratunkowe oraz jednostki organizacyjne szpitali wyspecjalizowane w zakresie udzielania świadczeń zdrowotnych niezbędnych dla ratownictwa medycznego mają obowiązek uzyskać potwierdzenie spełniania wymagań określonych przepisami, wydane przez jednostkę podległą ministrowi właściwemu do spraw zdrowia, właściwą w zakresie monitorowania jakości świadczeń zdrowotnych. 

2. Brak potwierdzenia, o którym mowa w ust. 1, powoduje nieuwzględnienie w planie na rok następny szpitalnego oddziału ratunkowego lub jednostki organizacyjnej szpitala wyspecjalizowanej w zakresie udzielania świadczeń zdrowotnych niezbędnych dla ratownictwa medycznego. 

Art. 36. 1. <phrase id="466028">Zespoły ratownictwa medycznego</phrase> dzielą się na: 

1) zespoły specjalistyczne, w skład których wchodzą co najmniej trzy osoby uprawnione do wykonywania <phrase id="466025">medycznych czynności ratunkowych</phrase>, w tym lekarz systemu oraz pielęgniarka systemu lub ratownik medyczny; 

2) zespoły podstawowe, w skład których wchodzą co najmniej dwie osoby uprawnione do wykonywania medycznych czynności ratunkowych, w tym pielęgniarka systemu lub ratownik medyczny. 

2. Zespół ratownictwa medycznego jest wyposażony w specjalistyczny środek transportu sanitarnego, spełniający cechy techniczne i jakościowe określone w <phrase id="81104"><phrase id="311322">Polskich</phrase> Normach</phrase> przenoszących europejskie normy zharmonizowane. 

3. W skład zespołów, o których mowa w ust. 1, wchodzi kierowca, w przypadku gdy żaden z członków zespołów ratownictwa medycznego nie posiada prawa jazdy kategorii B oraz nie spełnia warunków, o których mowa w art. 95a ust. 1 ustawy z dnia 20 czerwca 1997 r. - <phrase id="81105">Prawo o ruchu drogowym</phrase> (<phrase id="81106">Dz. U.</phrase> z 2005 r. Nr 108, poz. 908, z późn. zm.) 
</document>