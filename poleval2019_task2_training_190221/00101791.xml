<?xml version="1.0" encoding="UTF-8"?>
<document id="00101791">
Cytowane poniżej odpowiedzi na pytania są tak genialne w swej prostocie że właściwie treść pytań jest całkowicie nieistotna. Pochodzą z nieautoryzowanego nagrania dziennikarki „<phrase id="72953">Gazety Wyborczej</phrase>”. Oto one: „Trudno mi powiedzieć, nie znam tych sytuacji. Nie wiem, nie mam przed sobą dokumentów. Trudno mi powiedzieć, musiałbym to sprawdzić. Jest tam pewna liczba ustaw i rozporządzeń. Trudno mi powiedzieć. Nie wiem tego. - Nie mogę dłużej rozmawiać. Proszę przysłać pytania mailem. - Postaram się to sprawdzić, ale niczego nie gwarantuję. Nie wiem, czy mi się uda to sprawdzić. Postaram się odpowiedzieć w odpowiednim terminie.” 

Człowiekiem, który nic nie wie i niczego nie wyjaśnia jest rzecznik rządu najjaśniejszej czwartej – <phrase id="72954"><phrase id="72955">Jan</phrase> <phrase id="72956">Dziedziczak</phrase></phrase> . Występy publiczne tego pana odznaczają się pewną szczególna cechą. Wydając z siebie głos, nie udziela odpowiedzi i za to pobiera pensję. Sięgając pamięcią do niesłusznej <phrase id="473094">III RP</phrase> widzę oczami duszy dwie panie: utytułowana piękność, która zasłynęła powiedzeniem iż „premierowi się nie odmawia”, a karierę rzecznika prasowego zakończyła bez wstrząsów wraz ze swoim szefem. Daje się nam poznać jako autorka smakowitości kulinarnych. Była, zaistniała. Pani <phrase id="72958"><phrase id="72959">Ewa</phrase> <phrase id="72960">Wachowicz</phrase></phrase>. 

Jej poprzedniczka – pani <phrase id="72962">Małgorzata</phrase> <phrase id="72963">Niezabitowska</phrase>. Wsławiła się nie tylko blond fryzurą, ale i poziomem prowadzonych z niezwykłą elegancją konferencji prasowych oraz wypowiedziami równie wyczerpującymi temat, co kompetentnymi. Była błyskotliwym uzupełnieniem małomównego <phrase id="473098">premiera <phrase id="72964">Tadeusza <phrase id="72966">Mazowieckiego</phrase></phrase></phrase>. 
</document>