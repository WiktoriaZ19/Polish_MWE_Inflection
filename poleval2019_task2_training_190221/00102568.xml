<?xml version="1.0" encoding="UTF-8"?>
<document id="00102568">
Cena wywołania w pierwszym terminie licytacji wynosi ¾ wartości szacunkowej ruchomości. Cena wywołania w drugim terminie wynosi ½ <phrase id="466459">wartości szacunkowej ruchomości</phrase>. 

Nabywca ruchomości jest obowiązany uiścić gotówką, w kasie <phrase id="466461">Urzędu Miasta</phrase> natychmiast po udzieleniu mu przybicia, przynajmniej cenę wywołania ruchomości. Różnicę między ceną nabycia a kwotą wpłaconą po udzieleniu przybicia, nabywca reguluje nie później niż do godziny dwunastej dnia następnego. Nabywca, który w terminie nie zapłaci reszty ceny, traci prawo wynikłe z przybicia i prawo do zwrotu kwoty uregulowanej w czasie licytacji gotówką. Nabywca zobowiązany jest odebrać zakupioną ruchomość do godziny piętnastej dnia następnego po licytacji. 

Druga licytacja ruchomości niesprzedanych w pierwszej licytacji odbędzie się w dniu 28 września 2011 r. o godz. 12:00 w tym samym miejscu. 

Zgodnie z ustawą z dnia 11 marca 2004 r. o <phrase id="466464">podatku od towarów i usług</phrase> (Dz. U. Nr 54, poz. 535 z późn. zm.) cena sprzedaży ruchomości zawiera podatek od towarów i usług w stawce 23%. 

Urząd Miasta wyłącza swoją odpowiedzialność z tytułu gwarancji i rękojmi za wady fizyczne sprzedawanych ruchomości oraz zastrzega sobie prawo odwołania licytacji bez podania przyczyn. 

Pojazdy z poz. 1 - 3 można oglądać na parkingu Firmy Auto-Eko-Service Sp. z o.o., 66-004 Racula, ul. Groszkowa 7, z poz. 4 - 7 na parkingu <phrase id="466465">Firmy P. W. TRANSBUD Edward Haberkiewicz</phrase>, ul. Głogowska 1, Racula, a z poz. 8 - 9 na parkingu w <phrase id="466466">Firmie Wielobranżowej Małgorzata BAC</phrase>, 65-001 Zielona Góra, ulica Sulechowska 16 w dniach 20 – 22 września 2011 r. w godz. 10.00 – 12.00. 

Sprzedaż ruchomości następuje na podstawie przepisów ustawy o postępowaniu egzekucyjnym w administracji (Dz. U. z 2005 r. Nr 229, poz. 1954 tekst jednolity z późn. zm.). 
</document>