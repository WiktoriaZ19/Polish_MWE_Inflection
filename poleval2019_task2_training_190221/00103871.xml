<?xml version="1.0" encoding="UTF-8"?>
<document id="00103871">
Miał tego już po dziurki w nosie. Na geografii po raz setny zignorowała jego pytanie! 

- Proszę pani – zapytał – czy to prawda, że nasz glob krąży wokół <phrase id="299821">Słońca</phrase>? 

W klasie zrobiło się cicho. Pani westchnęła: 

- <phrase id="300541">Żywe Srebro</phrase>, o co mnie znów pytasz? 

- Czy wschody i zachody – ciągnął zamyślony - nie są tylko złudzeniem? Związanym z ruchem obrotowym naszego świata? 

Pani najpierw zrobiła się blada na twarzy, potem nagle czerwona, a potem znowu blada. 

- Usiądź, chłopcze. Co ci znów strzeliło do głowy? Dziś na geografii będziemy mówić o bogactwach naturalnych Podziemia! O <phrase id="299823">Słońcu</phrase> będziecie uczyć się na studiach. 

- Ale… 

- Żadnego „ale”. Czy pamiętasz może, co opowiadałam wam ostatnio o złożach węgla drzewnego? 

Usiadł zrezygnowany. Z panią nie wygra. Schował się za lasem rąk, które nagle wystrzeliły w powietrze. Pamiętał. Węgiel drzewny pochodzi z torfu, torf ze zgniłych roślin, ruchy górotwórcze powodują osuwanie się części skorupy ziemskiej i wypiętrzanie innych części, więc węgiel drzewny powstaje wtedy, gdy ziemia zasysa martwe rośliny aż po czeluście swojego głodnego brzucha i mija dużo, dużo, dużo czasu… Ble, ble, ble… 

Koniec końców jednak dochodzimy zawsze do <phrase id="299824">Słońca</phrase>! Czyż nie? To Słońce kazało roślinom wybujać, to <phrase id="299826">Słońce</phrase> dało im życiodajne moce, bez niego nie byłoby roślin, nie byłoby bagien, nie powstałby torf i ruchy skorupy nie miałyby czego porywać do wnętrza globu. Nie byłoby więc koniec końców węgla. 

Żadnego „ale”! 

- … i dlatego węgiel drzewny jest taki smaczny – kończył wypowiedź <phrase id="357667">Krętek Ruda Głowa</phrase>, prymus klasowy. Wszystkie dzieci się zaśmiały, a Pani uśmiechnęła się promiennie. 

„Ta lekcja jest już stracona” – pomyślał <phrase id="300543">Żywe Srebro</phrase> i pogrążył się w marzeniach. 

W marzeniach <phrase id="300544">Żywe Srebro</phrase> odkrywał tajemnicze połacie lądu, nanosił na mapy nieznane światu jeziora, łapał w sieci ryby, które nie figurowały w katalogach biologicznych, był wszędzie tam, gdzie nauka i rozum wołały go z otchłani niewiedzy. <phrase id="300545">Żywe Srebro</phrase> miał naturę wędrownika i buntownika, a umysł jasny i odważny. Ostatnio zaś całym tym żywym umysłem zawładnęło Słońce. Chciał je zobaczyć. 

Mieszkańcy Podziemia nie wychodzili w czasie dnia na zewnątrz, a dzieciom nie wolno było opuszczać bezpiecznych kopalń i szybów nawet nocą. <phrase id="299833">Słońce</phrase> było groźne, słońce świeciło żółtym światłem, podobnym do lamp helowo-wodorowych, które widział na lekcji chemii, było ciepłe i natarczywe, wnikało do wnętrza oczu i zostawiało uczucie - wyczytał to z mądrych ksiąg w <phrase id="299837">Bibliotece Królestwa</phrase> - wypełnienia. 

Słońce też zamieniało karły w kamień. 

Dzieciom nie wolno było nawet myśleć o Słońcu. To dlatego pani nie chciała poruszać tego tematu. Żadnego „ale”. 

Dzwonek w ręce woźnego zabrzmiał bardzo radośnie. Żywe Srebro wybiegł z innymi dziećmi z klasy na Hol Główny i pognał do domu. 

Gdy podskakiwał, biegnąc <phrase id="357669">ulicą <phrase id="299836">Czerwonej Rady Mistrzów Górnictwa</phrase></phrase>, w głowie kotłowało mu się od myśli, a jedna była szczególnie natarczywa: „Niedoczekanie wasze, niedoczekanie…” 
</document>