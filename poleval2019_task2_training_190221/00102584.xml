<?xml version="1.0" encoding="UTF-8"?>
<document id="00102584">
3. Rozliczanie działalności bieżącej w Ministerstwie organizują i koordynują: 

1) <phrase id="466493">Dyrektor Generalny</phrase>, w odniesieniu do przedsięwzięć planowanych i koordynowanych w Ministerstwie - poprzez <phrase id="466494">Dyrektora Departamentu Administracyjnego</phrase>; 

2) <phrase id="466495">Szef Sztabu Generalnego WP</phrase>, w odniesieniu do przedsięwzięć planowanych przez komórki organizacyjne Ministerstwa, a wykonywanych z udziałem jednostek organizacyjnych <phrase id="466496">Sił Zbrojnych RP</phrase>, w tym jednostek, w skład których wchodzą żołnierze zawodowi pełniący służbę poza granicami kraju - poprzez <phrase id="466497">Szefa Generalnego Zarządu Dowodzenia i Łączności</phrase> - P6. 

4. Osoby zajmujące kierownicze stanowiska Ministerstwa realizują zadania rozliczeniowe poprzez szefów sekretariatów lub szefów innych wyznaczonych przez siebie komórek wewnętrznych. 

5. Dyrektorzy (szefowie) komórek organizacyjnych Ministerstwa nakazują realizację zadań rozliczeniowych podległym im szefom komórek wewnętrznych (osobom funkcyjnym). 

6. W Ministerstwie obowiązuje roczne i miesięczne rozliczanie działalności bieżącej. 

§ 27. 1. Miesięczne rozliczanie działalności prowadzi się na wszystkich szczeblach kierowania (dowodzenia). Formę rozliczania określają dyrektorzy (szefowie) komórek organizacyjnych Ministerstwa. 

2. Rozliczanie przeprowadza się w celu oceny wykonania przedsięwzięć minionego miesiąca oraz omówienia zadań na miesiąc następny. 

Działalność rozliczeniowo-zadaniowa w Ministerstwie 

§ 28. 1. Dyrektor Generalny, na podstawie art. 20 ust. 2 pkt 1 lit. f) ustawy z dnia 18 grudnia 1998 r. o służbie cywilnej, monitoruje realizację przez komórki organizacyjne zadań określonych przez Ministra Obrony Narodowej w decyzjach oraz sprawuje nadzór nad prawidłowym funkcjonowaniem urzędu. 

2. Osoby sprawujące funkcje kierownicze mają obowiązek systematycznego prowadzenia działalności rozliczeniowo-zadaniowej w zakresie posiadanych kompetencji. 

3. Rozliczanie może obejmować całokształt działalności (rozliczanie kompleksowe) albo jej wybrane dziedziny (rozliczanie problemowe). 

4. Rozliczanie kompleksowe prowadzi się: 

1) na szczeblu Ministerstwa - w ramach odpraw: rozliczeniowo-koordynacyjnej i zadaniowej kierowniczej kadry Ministerstwa i Sił Zbrojnych RP oraz odpraw rozliczeniowo-zadaniowych osób zajmujących kierownicze stanowiska Ministerstwa z dyrektorami (szefami) podległych komórek organizacyjnych; 

2) na szczeblu komórki organizacyjnej (wewnętrznej) - w ramach odpraw rozliczeniowo-zadaniowych. 

5. Rozliczanie problemowe prowadzi się według potrzeb na wszystkich szczeblach organizacyjnych Ministerstwa. 

6. Podstawowe etapy rozliczania działalności bieżącej w Ministerstwie określa załącznik nr 3 do decyzji. 

§ 29. 1. Odprawę rozliczeniowo-koordynacyjną organizuje się w celu: 

1) przedstawienia przez osoby zajmujące kierownicze stanowiska Ministerstwa i dowódców rodzajów Sił Zbrojnych RP stopnia wykonania głównych zadań w roku ubiegłym oraz zasadniczych problemów w ich realizacji; 
</document>