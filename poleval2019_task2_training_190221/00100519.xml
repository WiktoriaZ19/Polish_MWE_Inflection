<?xml version="1.0" encoding="UTF-8"?>
<document id="00100519">
Obelisk przy ulicy <phrase id="303806">Lindleya</phrase> 

Zabytkowy obelisk znajduje się u zbiegu ulic <phrase id="32051">Lindleya</phrase> i <phrase id="32052">Nowogrodzkiej</phrase>. Wystawiony w roku 1799, pierwotnie upamiętniał likwidację cmentarza przy <phrase id="32053">szpitalu Dzieciątka <phrase id="309621">Jezus</phrase></phrase>, który wtedy miał siedzibę w rejonie dzisiejszego <phrase id="344002">Placu Powstańców <phrase id="304462">Warszawy</phrase></phrase>. Po przeniesieniu szpitala w roku 1901 pod adres <phrase id="303809">Lindleya</phrase> 4 (wtedy jeszcze był to fragment ulicy <phrase id="32056">Żelaznej</phrase>) umieszczony został na obecnym miejscu. 

Opis 

Wykonany z piaskowca pomnik o wysokości około dwóch metrów posadowiony jest na trójstopniowej podstawie i składa się z prostopadłościennego cokołu i czworościennego smukłego obelisku. Na przedniej płycie cokołu zachowany pierwotny napis z roku 1799: "Boże bądź miłościw zmarłym w szpitalu r. 1757 a tu do 30.000 pogrzebionym AD 1799". Na tylnej ścianie w płycinie znajduje się wyrysowany plan dawnego cmentarza na rzucie prostokątnego trapezu, wraz z długościami każdego z boków podanymi w łokciach-odpowiednio 53, 75, 83 i 69 łokci. Na bocznych płaszczyznach cokołu znajdują się dwie inskrypcje z roku 1901: "Przeniesiony z dawnego szpitala 1901" oraz na drugim "Szczątki zmarłych pochowane na cmentarzu <phrase id="52993">św. <phrase id="32697">Wincentego</phrase></phrase> 1901". Obecnie piaskowiec z którego wykonany jest obelisk nosi ślady silnej erozji. 
</document>