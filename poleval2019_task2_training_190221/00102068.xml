<?xml version="1.0" encoding="UTF-8"?>
<document id="00102068">
Od kilku tygodni mam w komputerze widget <phrase id="322697">holenderskiego</phrase> <phrase id="286769">Rijksmuseum</phrase> , który codziennie wyświetla inne dzieło ze zbiorów muzeum, z krótkim opisem po drugiej stronie widgetu. Taki widget to świetny pomysł na udostępnianie kultury, oraz na promocję muzeum poza jego zbiorami. Co więcej, widget ma link prowadzący na stronę muzeum z wysokiej jakości skanem, który powinien zadowolić największych purystów, jeśli chodzi o standard otwartego dostępu. 

Widget jest świetny w swojej prostocie i dopracowany w szczegółach - łącznie ze złoconą ramą wyświetlaną wokół dzieła (która, o dziwo!, nie jest skórką dającą się dowolnie modyfikować). Jednak najlepszy w całym pomyśle jest fakt, że gadżet wyświetla jedno dzieło dziennie, wybrane przez jakiegoś anonimowego kustosza. Żadnych archiwów, żadnego głosowania na najlepsze dzieło, żadnych sond nt. jaką pracę chcielibyśmy zobaczyć. 

SIła widgetu tkwi w jego prostocie, dość nie-web-dwazerowej. I chyba dzięki temu porcja oferowanej kultury jest tak zjadliwa. 
</document>