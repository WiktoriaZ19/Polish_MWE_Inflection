<?xml version="1.0" encoding="UTF-8"?>
<document id="00102565">
<phrase id="466444">Miasto stołeczne Warszawa</phrase> jest gminą o statusie <phrase id="466445">miasta na prawach powiatu</phrase>. Jego funkcje określa <phrase id="466446">ustawa o samorządzie gminnym</phrase> i <phrase id="466447">ustawa o samorządzie powiatowym</phrase>, a zadania wynikające ze stołecznego charakteru miasta - ustawa o ustroju miasta stołecznego Warszawy. 

Miasto stołeczne Warszawa posiada <phrase id="466448">osobowość prawną</phrase>, a jego samodzielność podlega <phrase id="466449">ochronie sądowej</phrase>. 

Do zakresu działania Miasta należą wszystkie sprawy publiczne o znaczeniu lokalnym, niezastrzeżone ustawami na rzecz innych podmiotów. Miasto wykonuje zadania publiczne we własnym imieniu i na własną odpowiedzialność, poprzez swoje organy i poprzez organy dzielnic. Podział zadań na zadania wykonywane przez organy Miasta i na zadania wykonywane przez organy dzielnic oraz relacje między organami Miasta a organami dzielnic regulują ustawy, Statut oraz inne uchwały <phrase id="466450">Rady Miasta</phrase>. 

W celu wykonywania zadań publicznych Miasto może tworzyć jednostki organizacyjne, a także zawierać umowy z innymi podmiotami, w tym z organizacjami pozarządowymi. Wykonywanie zadań publicznych może być także realizowane w drodze współdziałania Miasta z innymi jednostkami samorządu terytorialnego. 

Organem wykonawczym miasta jest Prezydent m.st. Warszawy wybierany zgodnie z ustawą o bezpośrednim wyborze wójta, burmistrza i prezydenta miasta, a organem stanowiącym i kontrolnym Rada m.st. Warszawy, wybierana zgodnie z ustawą o ordynacji wyborczej do rad gmin, rad powiatów i sejmików województw. 
</document>