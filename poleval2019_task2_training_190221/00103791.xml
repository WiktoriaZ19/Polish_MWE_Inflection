<?xml version="1.0" encoding="UTF-8"?>
<document id="00103791">
Przy energii lub odległości rzędu <phrase id="484045">skali Plancka</phrase> natężenie <phrase id="484046">oddziaływania grawitacyjnego</phrase> jest porównywalne z natężeniem pozostałych oddziaływań fundamentalnych i dlatego nie może być pominięte. Jeśli nie bierzemy pod uwagę grawitacji świat cząstek elementarnych jest opisany poprzez <phrase id="484048">kwantową teorię pola</phrase> na 4–wymiarowej <phrase id="484049">przestrzeni Minkowskiego</phrase>. Chcąc uwzględnić grawitację powinniśmy najpierw zdeﬁniować teorię pola na klasycznej <phrase id="484050">zakrzywionej czasoprzestrzeni</phrase> a następnie skwantować geometrię zakrzywionej czasoprzestrzeni poprzez 5kwantyzację pola grawitacyjnego. Do tej pory nie udało się zrealizować tego planu. Wiemy jednak, że <phrase id="484051">klasyczna czasoprzestrzeń</phrase>, będąca rozmaitością różniczkowalną, która występuje w ogólnej teorii względności nie może być używana przy opisie grawitacji dla odległości mniejszych lub równych niż długość Plancka. Istnieje wiele argumentów, za tym, że nie możemy dokonać pomiarów z większą dokładnością niż ta fundamentalna skala długości. Są one oparte na zasadzie nieoznaczoności Heisenberga zastosowanej do klasycznej ogólnej teorii względności. 
</document>