<?xml version="1.0" encoding="UTF-8"?>
<document id="00103837">
Chors . <phrase id="468293">Bóstwo ruskie</phrase>, niepewnej autentyczności. Wspomina o nim Powieść minionych łat pod 980 r. w znanym „katalogu " bogów księcia Włodzimierza W., a za nim kilka źródeł zależnych, wtórnych, nadto Słowo o wyprawie Igora na Połowców. Na podstawie Słowa uczeni widzą w Chorsie boga słońca, albowiem książę Wsiesław „wielkiemu Chor-sowi nocą drogę przebiegał ". Twierdzą oni, że książę, jakby jakiś duch ciemności, przebiegał drogę słońca, zanim wzeszło. Brückner znów na tej samej podstawie uważał Chorsa za bóstwo księżycowe. Zdaniem części uczonych Chors nie był bóstwem słowiańskim, lecz jakiegoś ludu obcego (tureckiego? irańskiego?) żyjącego w państwie ruskim (Anicz-kow). Sceptycy uważają Chorsa za echo jakiegoś <phrase id="468296">kultu orientalnego</phrase>, znanego może z lektury, dowolnie przez kronikarza związanego z Ru¬sią. Etymologia nie jest ustalona. Najwięcej uznania znajduje nawiązanie (<phrase id="468297">P. Preisa</phrase>, <phrase id="468298">W. Mullera</phrase>, Korsza i innych) do perskiego khor, khores, khorsid, do irańskiego hvar 'blask' (o słońcu). Etymologię rodzimą zaproponował A. Brückner, nawiązując do prasł. krsb, pol. wy-chars-ły 'wynędzniały' (księżyc w stosunku do słońca? księżyc ubywający?). Brak podstaw do rozstrzygnięcia zarówno etymologii, jak funkcji bóstwa. Teksty piszą jego imię w formie Chbros, Chbrs, Chns, Chors. 

(Dażbog, Dadzbóg). Wymienia go Powieść minionych lat pod 980 r. w katalogu bogów Włodzimierza W., a rękopis hipacki i chlebnikowski tej kroniki pod 1114 r. we fragmencie kroniki Malalasa (istniejącej też oddzielnie). Wzmianki te powtarza kilka źródeł zależnych. Słowo o wyprawie Igora nazywa ruskich książąt „wnukami Daż-boga ". W przekładzie kroniki Malalasa wzmianka o Dażbogu jest interpolacją, datującą się na XII lub XIII w. Dażbóg jest tam utożsamiony ze słońcem-Heliosem i nazwany jest synem Swaroga. Autor interpretacji prawdopodobnie znał wygasające gdzieś na peryferiach Rusi pogańskie wierzenia. Jeżeli jego informacje są rzetelne, Dażbóg był bogiem słońca i synem Swaroga, boga ognia. Ponieważ syn Swaroga może być nazwany Swarożycem (ruska wymowa: Swarożicz), można utożsamiać Dażboga i Swarożyca, a ze względu na kult Swarożyca w Radogoszczu-Retrze można uważać Dażboga za bóstwo ogólno-słowiańskie, za bardzo rozpowszechniony epitet Swarożyca. Ten punkt ma poparcie we wzmiankach o Dabogu (bogu ziemi i zła - wpływ chrześcijaństwa!) w folklorze serbskim. Natomiast polskie imię Dadzbóg, notowane w XIII-XV w., może nie mieć z bóstwem nic wspólnego, lecz polegać na oddzielnej tradycji lub być nowszym odbiciem chrześcijańskiego imienia (np. Teodor?), ponieważ przeniesienie nazwy boga na człowieka nie wydaje się prawdopodobne (tabu). 
</document>