<?xml version="1.0" encoding="UTF-8"?>
<document id="00101662">
Z kolei co do drugiej propozycji zawartej w druku nr 907 jest pewnego rodzaju wątpliwość, czy przyjęte rozwiązanie prawne będzie miało zastosowanie tylko i wyłącznie do nadpłat powstałych po dniu wejścia w życie proponowanej zmiany, a nie również do obecnych „niezrealizowanych jeszcze” nadpłat. 

Rzeczywiście <phrase id="467034">komisja „<phrase id="58542">Przyjazne Państwo</phrase>”</phrase> nie zaproponowała przepisów przejściowych do tego przepisu, ale – tak jak powiedziałem w odniesieniu do wcześniej omawianego projektu – tym powinna zająć się <phrase id="467043">Komisja Finansów Publicznych</phrase> i podkomisja stała, która zapewne również i tę wątpliwość na korzyść polskich podatników, podmiotów, które prowadzą działalność gospodarczą, wyjaśni. Bardzo dziękuję, panie marszałku, za uwagę. (Oklaski) 

<phrase id="467035">Wicemarszałek <phrase id="58550"><phrase id="58544">Jerzy</phrase> <phrase id="58547">Szmajdziński</phrase></phrase></phrase>: 

Dziękuję bardzo. 

Pan poseł <phrase id="58551">Jan <phrase id="58548">Łopata</phrase></phrase> przedstawi stanowisko <phrase id="58555"><phrase id="311134">Polskiego</phrase> Stronnictwa Ludowego</phrase>. 

Poseł Jan Łopata: 

Dziękuję, panie marszałku. 

Wysoka Izbo! Szanowny Panie Ministrze! W imieniu <phrase id="467037">Klubu Poselskiego <phrase id="58554"><phrase id="311135">Polskiego</phrase> Stronnictwa Ludowego</phrase></phrase> mam zaszczyt przedstawić stanowisko dotyczące propozycji zmiany ustawy <phrase id="58556">Ordynacja podatkowa</phrase>, zawartych w drukach nr 906 i nr 907. Proponowane zmiany z założenia mają ułatwiać działalność gospodarczą i stwarzać podmiotom gospodarczym poczucie przychylności i stabilności. W efekcie – jak piszą w uzasadnieniu wnioskodawcy – ma to ułatwić działalność gospodarczą podmiotów. 

Pierwsza z omawianych zmian czy projektu zmian dotyczy art. 56 ustawy z dnia 29 sierpnia 1997 r. <phrase id="58557">Ordynacja podatkowa</phrase>. Według tego artykułu, a konkretnie § 1, stawka odsetek za zwłokę wynosi 200% podstawowej stopy oprocentowania <phrase id="467042">kredytu lombardowego</phrase>, ustalonej zgodnie z przepisami o <phrase id="58562">Narodowym Banku <phrase id="311136">Polskim</phrase></phrase>. Komisyjny projekt zakłada obniżenie stawki odsetek za zwłokę do wysokości 75% tej stawki. To jest możliwe wtedy, gdy podatnik złoży korektę deklaracji podatkowej wraz z uzasadnieniem przyczyn korekty i uiści zaległości w całości w ciągu 7 dni od dnia złożenia korekty. 

Druga zmiana czy też projekt zawarty w druku nr 907 polega na uchyleniu art. 73 § 3 pkt 6 ustawy <phrase id="58558">Ordynacja podatkowa</phrase>. Zgodnie z intencją wnioskodawców prowadzić to ma do tego, iż nadpłata podatku od towarów i usług będzie powstawać z dniem dokonywania zapłaty podatku nienależnego lub w wysokości większej od należnej. To miałoby wyeliminować konieczność zapłaty odsetek za zwłokę w sytuacji, gdy budżet nie poniósł uszczerbku, a podatnik dokonał zapłaty <phrase id="467041">podatku <phrase id="58559">VAT</phrase></phrase> we wcześniejszym, korzystniejszym dla budżetu terminie. Również w przypadku, kiedy podatnik pomniejszył <phrase id="58560">VAT</phrase> o należny <phrase id="58561">VAT</phrase> naliczony za wcześnie, odsetki od zaległości podatkowej w miesiącu przedwczesnego odliczenia naliczone byłyby jedynie od momentu zapłaty podatku w wysokości wyższej od należnej za kolejny okres rozliczeniowy. 
</document>