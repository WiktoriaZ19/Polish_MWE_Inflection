<?xml version="1.0" encoding="UTF-8"?>
<document id="00103624">
Poprzez <phrase id="484020">analizę numeryczną</phrase> dochodzimy do wniosku, że krzywe są granicami obszaru, który zajmują wszystkie stany. Oznacza to, że w sympleksie W stany Wernera posiadają maksymalną dopuszczalną ujemność dla zadanej entropii, a stany L w tych samych warunkach zadają minimalną jej wartość. Wiadomo, że cały region pod krzywą odpowiada innym stanom układu dwóch qutritów. Z (2.7) wynika, że maksymalna dopuszczalna wartość entropii liniowej dla stanów Wernera jest mniejsza niż to twierdzenie dopuszcza. W takim razie, ponad krzywą (3.20) powinny istnieć jakieś ﬁzyczne stany. Innymi słowy, <phrase id="484022">stany Wernera</phrase> nie są stanami maksymalnie splątanymi dla zadanej entropii, podobnie jak to jest w przypadku dwóch qubitów (wcześniej sądzono, że mogą być one brzegiem tego obszaru). Stany Wernera w przypadku dwóch qubitów charakteryzują się tym, że ich splątanie nie może zostać zwiększone poprzez <phrase id="484025">działania unitarne</phrase>, ale pewne przekształcenia nieunitarne mogą wytworzyć dodatkowe splątanie. Możliwe, że podobne własności mają stany Wernera dwóch qutritów i to tłumaczy, dlaczego te stany nie są maksymalnie splątane. Na rysunku 3.4 przedstawiono numerycznie wylosowane stany dwóch qutritów leżące ponad krzywą stanów Wernera. Prawdopodobieństwo wylosowania stanu maleje wraz z wartością SL, więc nie można stwierdzić, jak wygląda cała krzywa dla maksymalnie splątanych stanów mieszanych. 
</document>