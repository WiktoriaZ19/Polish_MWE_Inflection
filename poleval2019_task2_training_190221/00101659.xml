<?xml version="1.0" encoding="UTF-8"?>
<document id="00101659">
Szanowni państwo, bardzo często powtarzało się pytanie: Skąd wziąć pieniądze? Chcę wam tylko to przybliżyć. To wyście uchwalali budżet na tej sali. A ile jest na <phrase id="467003">misje pokojowe</phrase> i wojny - <phrase id="67735">Irak</phrase>, <phrase id="67736">Afganistan</phrase>? A czy nie mówimy dzisiaj, że trzeba zwracać majątki tym, których w kraju nie ma, a nie dać kilku <phrase id="67737">złotych</phrase> tym, którzy stracili zdrowie, zostając w tym kraju i pracując dla dobra tego kraju? (Oklaski) Nie akceptuję filozofii, która była prezentowana, że aby wziąć pieniądze na emerytury pomostowe, trzeba zabrać emerytom, trzeba zabrać z zasiłków i pomocy społecznej. Zwracam uwagę, że w naszym projekcie mówimy o uprawnieniach. Chodzi o to, by dać uprawnienia. Niczego innego ludzie nie potrzebują jak bezpieczeństwa. Mówiłem o tym, że tylko 50% nauczycieli, którzy mają uprawnienia, korzysta z tych uprawnień. 

Szanowni państwo, pochylcie się nad pedagogami i nauczycielami, którzy przygotowali nas wszystkich do pełnienia wielkich ról. To nie jest problem, który był kilkanaście lat temu. Nauczyciel był po liceum pedagogicznym i kiedy osiągał staż 30 lat, przechodził na emeryturę i była ta pięćdziesiątka. Dzisiaj nauczyciel jest po studiach. To jest co najmniej 25 lat i co najmniej 30 lat stażu; wiemy, jak to wszystko się sumuje. Poza tym duża grupa nauczycieli w większości chce pracować. Nie będę tu powtarzał różnych uzasadnień. Oni chcą pracować i będą pracować. Tylko nie nakazujmy im, że jak zdobędą już te uprawnienia, czyli osiągną określony wiek, to muszą przejść na emeryturę, bo inaczej wszystko stracą. 

Apeluję też do tych z państwa, którzy może niedokładnie wczytali się w uzasadnienie do ustawy. My nie chcemy, by młodzi ludzie, między innymi młodzi nauczyciele, przechodzili na emeryturę. Oni skorzystają z tego tylko w sytuacji krytycznej. Jeśli im zdrowie pozwoli, będą pracowali dla tego kraju. Oni nie wyjadą, jak młodzież - ok. 2 mln osób - za granicę, szukając tam szczęścia. Oni są przywiązani do tej ojczyzny, do tego kraju, do tego narodu. Trzeba tylko stworzyć warunki, by ci ludzie pracowali dalej. I, pani minister, wiele propozycji <phrase id="67738">OPZZ</phrase> także zgłosił, związek "<phrase id="67739">Solidarność</phrase>" zgłosił, forum zgłosiło. Oczywiście trzeba usiąść i coś zaproponować. W programie 50+ też w części to jest. 
</document>