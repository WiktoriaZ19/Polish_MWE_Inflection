<?xml version="1.0" encoding="UTF-8"?>
<document id="00103943">
Drugi – i dla mnie chyba najciekawszy – wątek dotyczył tego, co w badaniu nazwano „deinstytucjonalizacją” – malejącą rolą instytucji jako pośredników. W badaniu chodzi przede wszystkim o udział w kulturze, ale w naszej dyskusji <phrase id="471727"><phrase id="471728">Kuba</phrase> <phrase id="471729">Wygnański</phrase></phrase> ze <phrase id="471732">Stoczni</phrase> zaproponował, żeby potraktować tę tezę ogólniej. Chodzi o to, że w niektórych przypadkach coraz mniej potrzebujemy organizacji, bo wyręcza je niejako internet (a bardziej precyzyjnie usługi <phrase id="471731">internetowe</phrase> lub ludzie, z którymi poprzez internet mamy kontakt). 

Działacze z organizacji mówili, że coraz bardziej działają jako jednostki związane z organizacją; że nie wiadomo do końca, jak umieścić organizację w serwisie społecznościowym – czy zasługuje na konto tak samo jak ludzie; i że młodzież taką sytuację traktuje jako sztuczną – chcą się kontaktować na przykład przez <phrase id="471733">Facebook</phrase>, ale z konkretnymi osobami – a nie z organizacją. 

Wątek jest ciekawy z dwóch powodów. Po pierwsze, pośrednicy nie zanikają – tylko zmieniają się. Pośrednikiem online bardzo często jest dziś jakaś platforma społecznościowa / <phrase id="482819">Web 2.0</phrase> – a ta niemal zawsze (z chlubnymi wyjątkami takimi jak <phrase id="471735">Archive.org</phrase> czy <phrase id="471736">Wikipedia</phrase>) jest platformą komercyjną: <phrase id="471737">Facebook</phrase>, <phrase id="471738">Youtube</phrase>, <phrase id="471739">Wrzuta</phrase>, <phrase id="471740">Garnek</phrase>, <phrase id="471741">Wykop</phrase>, <phrase id="471742">Flickr</phrase>. 

Wydaje mi się, że kluczowym zadaniem powinno więc być tworzenie tego rodzaju pośredników, ale społecznych, obywatelskich. Można to traktować jako kontynuację tworzenia wolnego oprogramowania (obsługuje ono dużo platform społecznościowych, także tych komercyjnych) – ale zadanie polega na stworzeniu silnych serwisów, a nie tylko narzędzi do ich tworzenia. Na rynku przeglądarek otwarty <phrase id="471743">Firefox</phrase> konkuruje skutecznie z komercyjnym <phrase id="471744">Explorerem</phrase> – czy da się stworzyć podobnie otwarty serwis społecznościowy? Ja znam jeden taki przykład – jest nim system mikroblogowy <phrase id="471745">Status.net</phrase>. Otwarty od góry do dołu w ramach swojej „technology stack” – ale jednak będący w rękach komercyjnego podmiotu. A wzorem jest oczywiście Wikipedia, w przypadku której nawet serwery są zarządzane przez Fundację Wikimedia. 
</document>