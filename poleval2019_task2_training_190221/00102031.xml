<?xml version="1.0" encoding="UTF-8"?>
<document id="00102031">
Redakcjom, które przejdą rekrutację <phrase id="311187">Fundacja</phrase> oferuje 6 bezpłatnych dwudniowych warsztatów (w sumie 66 godzin zegarowych zajęć). W miesiącu odbędzie się 1 warsztat (terminy do uzgodnienia - poza okresem ferii, egzaminów, wakacji i wszelkich przerw w nauce). Na zakończenie projektu szkoły i redakcje otrzymują certyfikat ukończenia szkoły <phrase id="76495">MAM</phrase>. Warsztaty obejmują zajęcia z komunikacji, pracy w grupie (redakcyjnej), wyszukiwania i analizy informacji oraz źródeł informacji, autoprezentacji, praktycznego pisania gatunków (m.in. news, reportaż, komentarz, wywiad), pracy z aparatem foto i komórką, z i przed kamerą, etyki dziennikarskiej i kwestii prawnych związanych z korzystaniem z <phrase id="74691">Internetu</phrase>, pracy z narzędziem – <phrase id="474143">Qmam System</phrase>. 

Co trzeba zrobić, aby wziąć udział w rekrutacji do <phrase id="474145">Szkoły MAM</phrase>? 

Zadania są trzy i dla Was - wszystkie proste. 

1. Przygotujcie tematyczny numer <phrase id="310647">Qmama</phrase> poświęcony jednemu z poniższych tematów: 

wolontariat i e-wolontariat w Waszej szkole, środowisku; młodzi o mediach – co Was w nich interesuje, co denerwuje; moje podwórko, środowisko – co warto zmienić; samorząd uczniowski – czy warto się angażować; <phrase id="74695">Internet</phrase>, nowe technologie a młodzież; tradycja i my – przywołajmy wspomnienia naszych dziadków i rodziców; moje miasto w <phrase id="474147">Unii <phrase id="311188">Europejskiej</phrase></phrase> – jak się zmienia; 

Wykorzystajcie możliwości <phrase id="310648">Qmama</phrase> – zamieście teksty, filmy, zdjęcia! Preferowane będą materiały, które wychodzą poza szkolny schemat i dotykają Waszych środowisk lokalnych, rodzin, tego co Was otacza. Czekamy na ciekawe newsy i reportaże, ludzkie historie. UWAGA : Qmam musi mieć co najmniej 8 stron. 

2. Gdy numer Qmama będzie opublikowany (warunek konieczny), wypełnijcie ankietę zgłoszeniową, którą znajdziecie poniżej i prześlijcie na adres: z dopiskiem: <phrase id="76497">Szkoła MAM</phrase> - rekrutacja 

3. Do ankiety dołączcie scenariusz kolejnego numeru <phrase id="310651">Qmama</phrase> – jak na redakcyjnym kolegium – zgłoście 5 najlepszych tematów i napiszcie, krótko w 3 zdaniach – dlaczego warto się nim zająć i co trzeba zrobić (np. z kim porozmawiać, dokąd pójść, co zobaczyć, gdzie szukać info), aby dobry temat zamienił się w dobry materiał dziennikarski. UWAGA : Nieprzekraczalny termin opublikowania Qmama, wysłania ankiety wraz ze scenariuszem <phrase id="310653">Qmama</phrase> na adres to 28 IX 2010, godz 23.59. 
</document>