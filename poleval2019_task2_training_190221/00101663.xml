<?xml version="1.0" encoding="UTF-8"?>
<document id="00101663">
<phrase id="467044">Poseł <phrase id="58565"><phrase id="58563">Marek</phrase> <phrase id="58564">Polak</phrase></phrase></phrase>: 

Dziękuję bardzo. 

Panie Marszałku! Panie Ministrze! Panie i Panowie Posłowie! Osobiście nie mam najmniejszych wątpliwości co do potrzeby zmian w kierunku profesjonalizacji <phrase id="467045">polskich sił zbrojnych</phrase> i myślę, że nikogo nie trzeba przekonywać o tym, że gwarancją sukcesu, poza stanem technicznym i organizacyjnym armii, są odpowiednio przygotowani i wyszkoleni zarówno żołnierze, jak i kadra dowódcza. 

Trzeba też wiedzieć, że zastąpienie dotychczasowego poboru kwalifikacją wojskową, polegającą na uregulowaniu stosunku do służby wojskowej przez bezpośrednie przeniesienie do rezerwy, będzie skutkowało kurczeniem się istniejących obecnie potężnych rezerw kadrowych, które w razie potrzeby, po krótkim doszkoleniu, będą w stanie zasilić szeregi polskiej armii. 

Mam zatem pytanie do przedstawicieli resortu: Czy nie obawiają się państwo, że w przyszłości w przypadku ewentualnej długotrwałej agresji zbrojnej albo krótkiej, ale zmasowanej, szybkiej, wskutek niewystarczającej liczby żołnierzy zawodowych pozostaniemy z coraz lepszym sprzętem, w który inwestujemy, którego nikt nie będzie umiał obsługiwać? 

Pytanie to nie jest bezpodstawne z uwagi na to, że, przypomnę, w niedalekiej przeszłości głowa naszego państwa nie mogła skorzystać z samolotu rządowego z powodu – kto zgadnie? – choroby pilota. W 40-milionowym państwie nie znaleziono nikogo, kto mógłby go zastąpić. Myślę, szanowni państwo, że powinny istnieć na przykład kompanie szkoleniowe dla tych osób, które chcą być prawdziwymi żołnierzami rezerwy. Dziękuję. (Oklaski) 

Wicemarszałek Stefan Niesiołowski: 

Dziękuję panu posłowi. 

Pan <phrase id="467048">poseł <phrase id="58567">Edward <phrase id="58573">Siarka</phrase></phrase></phrase>, <phrase id="58575">Prawo i Sprawiedliwość</phrase>. 

Poseł Edward Siarka: 

Dziękuję bardzo. 

Panie Marszałku! Panie Ministrze! Wysoka Izbo! Omawiany projekt ustawy reguluje ważną kwestię kwalifikacji kobiet na potrzeby armii. Otóż kobiety posiadające kwalifikacje przydatne do czynnej służby wojskowej oraz kobiety pobierające naukę w celu uzyskania tych kwalifikacji, a kończące w danym roku naukę mogą być poddane obowiązkowemu stawieniu się do <phrase id="467051">kwalifikacji wojskowej</phrase> zgodnie ze zmianą 21. do art. 48 omawianego projektu. W tym kontekście chciałbym zapytać, w jakich okolicznościach, w świetle wprowadzonych przepisów, <phrase id="58576">Ministerstwo Obrony Narodowej</phrase> przewiduje obowiązek stawienia się do <phrase id="467050">kwalifikacji wojskowej kobiet</phrase>. 
</document>