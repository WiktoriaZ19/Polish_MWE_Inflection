<?xml version="1.0" encoding="UTF-8"?>
<document id="00101745">
Okazało się, że rowerzyści jednak robią zakupy. Żeby się zbytnio nie rozochocili, stojaki pod <phrase id="72015">centrum arkady</phrase> są małe, w końcu parking też mieści marne kilkaset samochodów, a ilu może być rowerzystów? Dwudziestu? Oczywiście to miłe, że już po dwóch miesiącach od otwarcia stojaki się pojawiły, chociaż pod konkurencją na <phrase id="72016">placu Grunwaldzkim</phrase> były już od otwarcia. Na obrazku można dodatkowo podziwiać uprzejmość kierowcy, który zaparkował na końcu ścieżki rowerowej, a mógł przecież stanąć pod stojakiem na rowery. 

Tymczasem w poszukiwaniu wszystkich wrocławskich rowerzystów wystarczy wybrać się kawałek dalej. Za <phrase id="472766">centrum handlowym</phrase> znajduje się stary dom towarowy, w którym mieści się obecnie <phrase id="70987">HP</phrase>, a wkrótce znajdzie się tam także kolejna galeria, mimo że tuż obok jest już jeszcze inna galeria, znana ostatnio z tego, że radny pobił tam policjanta . 

Pracownicy <phrase id="70988">HP</phrase> udają, że są w <phrase id="70989">Amsterdamie</phrase> czy innej <phrase id="70990">Kopenhadze</phrase>: Zaraz za rowerami znajdują się wizualizacje nowego domu towarowego, zielona trawa, szkło i beton. Ludzie łażą, samochody jeżdżą (tu spory optymizm twórców widać - na pierwszym obrazku trzy samochody: <phrase id="72017">BMW</phrase>, <phrase id="72018">saab</phrase> i <phrase id="72019">porsche</phrase>, na kolejnych zresztą dość podobnie), nawet autobus się pojawił. Żadnych rowerzystów, żadnych stojaków. Dobra wiadomość dla pracowników <phrase id="70991">HP</phrase>: szykują się podwyżki. 
</document>