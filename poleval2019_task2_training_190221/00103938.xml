<?xml version="1.0" encoding="UTF-8"?>
<document id="00103938">
Pisaliśmy niedawno z <phrase id="471679">Mirkiem</phrase> tekst o roli instytucji publicznych względem <phrase id="482786">kultury 2.0</phrase>, i jednym z kluczowych wątków była kwestia potrzeby znalezienia aktora zdolnego regulować, uzupełniać, może nawet pilnować komercyjnych pośredników ze świata <phrase id="471681">Web 2.0</phrase>. <phrase id="482788">Serwisy społecznościowe</phrase> wszelkiej maści są oczywiście dziś regulowane, ale jednocześnie są potężnymi pośrednikami w naszych codziennych zachowaniach online. Przyjęło się im ufać, powierzając im najróżniejsze nasze treści – gdy tymczasem działają one do pewnego stopnia poza naszą kontrolą. 

Tradycyjna krytyka serwisów <phrase id="471682">Web 2.0</phrase> skupia się na kwestiach związanych z prywatnością i ochroną danych osobowych (wartościach, których utrata zdaje się wielu osobom nie przeszkadzać). Ale zagrożone jest coś więcej: integralność naszej twórczości (szeroko pojętej), a może nawet tożsamości online (przez analogię do troski o integralność utworu, o której jakiś czas temu pisałem). 

W świecie <phrase id="471683">kultury 2.0</phrase>, zmierzającym coraz bardziej w stronę przetwarzania danych w chmurze, to co piszemy (można na to patrzeć jako na twórczość – można jako na komunikację) jest przechowywane na serwerach firm posiadających serwisy <phrase id="471684">Web 2.0</phrase>, z których korzystamy). Mniejsza z tym, że wiele z nich w regulaminach zastrzega sobie prawa do wykorzystywania tych treści. Ale co zrobić, gdy treści te stają się zagrożone? 

<phrase id="471685">Yahoo</phrase> niedawno ogłosił chęć sprzedaży <phrase id="482789">serwisu <phrase id="471686">Del.icio.us</phrase></phrase> (przez chwilę wyglądało to na plany jego zamknięcia). Można powiedzieć, że zbiory linków ułożone w kumplonomie to nic ważnego – ale miliony linków są cennym wspólnym zasobem, a wiele osób włożyło dużo pracy w tworzenie tych kolekcji. Del.icio.us to serwis oświecony, więc daje użytkownikom prawo eksportu danych. Pytanie jednak, co z nimi zrobić – włożyć do innego serwisu (mniej popularnego, więc z jeszcze mniejszymi szansami na przetrwanie)? Trzymać na własnym komputerze? Ale przecież nie o to chodziło. Tym bardziej, że nawet jeśli zachowamy własne dane, to giną wszystkie połączenia między nimi, linki z innych stron, wreszcie cała warstwa społecznościowa. 
</document>