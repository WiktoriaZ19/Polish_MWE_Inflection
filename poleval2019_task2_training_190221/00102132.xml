<?xml version="1.0" encoding="UTF-8"?>
<document id="00102132">
Wizualizując otrzymanie dużej <phrase id="467885">nagrody finansowej</phrase> dochodzimy do wniosku, że takie wydarzenie istotnie zmieniłby nasze życie na lepsze i bylibyśmy szczęśliwi do końca życia. W oczach wyobraźni odbieramy walizkę pełną gotówki i jesteśmy pewni, że w rok po wygranej, będziemy szczęśliwsi niż przed losowaniem. Nic bardziej mylnego – w latach 70.tych <phrase id="78132"><phrase id="78133">Philip</phrase> <phrase id="78135">Brickman</phrase></phrase> wraz z zespołem z <phrase id="79716">Northwestern University</phrase> rozesłał kwestionariusze do osób, które 12 miesięcy wcześniej wygrały spore sumy w loteriach losowych (od 50 tysięcy do miliona <phrase id="78134">dolarów</phrase>) oraz dla porównania, do osób, które rok wcześniej uległy wypadkom, w wyniku których zostały sparaliżowane. Kwestionariusze dotyczyły poziomu szczęścia przed, w chwilę po, oraz w rok po tych wydarzeniach. Wyniki doprowadziły do sformułowania tezy „<phrase id="467888">kieratu szczęścia</phrase>” – niezależnie od zdarzeń losowych i podejmowanych wysiłków, nasze szczęście pozostaje na tym samym poziomie. Ludzie przystosowują się zarówno do najbardziej ekscytujących jak i najbardziej traumatycznych wydarzeń. W dwanaście miesięcy po wypłacie wygranej lub po wypadku, który przykuwa na resztę życia do wózka, poziom szczęścia członków obu grup powrócił do poziomu sprzed tych wydarzeń. 

Czy mogę być szczęśliwszy? 

Jeśli szczęście jest cechą stosunkowo stałą i niezależną od dobrych lub złych wydarzeń w naszym życiu, to znaczy, że większość z nas będzie tak samo szczęśliwa jak jest teraz przez całe swoje przyszłe życie. Psycholodzy dowodzą, że wyjściowy poziom poczucia szczęścia ma przynajmniej częściowo korzenie genetyczne (aż do 50 procent dziedziczności). Bliźnięta jednojajowe są zazwyczaj tak samo marudne lub pogodne. Niezależnie od stawianych wyzwań, poziom odczuwanego szczęścia jest raczej stabilny w czasie całego życia. Pomimo genetycznego obciążenia marudnością lub pogodnością możemy oczywiście próbować wpływać na wyjściowy poziom zadowolenia ze swojego życia (szczególnie jeśli genetyka obciążyła nas ciężką odmianą marudności). Psycholodzy powoli odkrywają jakie aktywności trwale zwiększają wyjściowy poziom szczęścia. Ustaliliśmy już, że przeceniany wpływ na nasze zadowolenie z życia mają pieniądze, ale skuteczną metodą wydają się wszystkie aktywności powiązane z poczuciem przynależności do wspólnoty, takie jak: małżeństwo, budowanie sieci przyjaciół i znajomych czy wolontariat. 
</document>