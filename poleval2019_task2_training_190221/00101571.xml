<?xml version="1.0" encoding="UTF-8"?>
<document id="00101571">
7. Pomieniony <phrase id="467295">Człowiek Góra</phrase> w swoje godziny wolne będzie dopomagał rzemieślnikom naszym dźwigać niektóre wielkie kamienie dla dokończenia murów zamku i innych naszych budowli cesarskich. 

8. <phrase id="71885">Człowiek Góra</phrase> winien jest w przeciągu dwóch księżyców złożyć dokładny opis rozmiarów naszego państwa, obliczony własnymi jego krokami. 

9. Gdy wykona uroczystą przysięgę, że te wszystkie wyrażone art ykuły wspomniany <phrase id="71886">Człowiek Góra</phrase> zachowa, będzie miał na co dzień jedzenia i napoju tyle, ile by dla tysiąca siedmiuset dwudziestu czterech poddanych naszych mogło wystarczyć, i będzie miał wolny przystęp do naszej <phrase id="467296">osoby cesarskiej</phrase>, wraz z innymi znakami naszej dla niego łaski. 

Dan w pałacu naszym w <phrase id="71427">Belfaborac</phrase> dwunastego dnia, dziewięćdziesiątego pierwszego księżyca panowania naszego. 

Złożyłem przysięgę i podpisałem z wielką radością wszystkie art ykuły, chociaż niektóre z nich nie były dla mnie tak i zaszczytne, jak bym był sobie tego życzył, co sprawiła złość wielkiego admirała, <phrase id="71428"><phrase id="71429">Skyresha</phrase> <phrase id="71430">Bolgolama</phrase></phrase>. Zdjęto ze mnie łańcuchy i wypuszczono na wolność. <phrase id="310026">Cesarz</phrase> uczynił mi honor, będąc sam przytomny ceremonii uwolnienia mego. Uczyniłem jak najgłębsze podziękowanie Jego Cesarskiej Mości, upadłszy mu do nóg, ale kazał mi wstać, i to w jak najgrzeczniejszych wyrazach. Obsypawszy mnie łaskawymi słowy, których tu me powtórzę, by nie popaść w pychę, dodał, że spodziewa się znaleźć we mnie pożytecznego sługę godnego wszystkich jego dobrodziejstw. 

Niech czytelnik będzie łaskaw zauważyć, że w ostatnim artykule aktu uwolnienia mojego obowiązał się <phrase id="310025">Cesarz</phrase> dać mi tyle żywności i napoju, ile by mogło wystarczyć dla tysiąca siedmiuset dwudziestu czterech <phrase id="71881">Lillipucjanów</phrase>. W niejaki czas potem spytałem się jednego dworzanina, poufnego mego przyjaciela, dlaczego taką ilość wyznaczono dla mnie żywności i napoju. Odpowiedział mi, iż ponieważ matematycy cesarscy — zmierzywszy wysokość ciała mego za pomocą kwadranta i policzywszy grubość — znaleźli moje proporcje w stosunku do nich jak dwanaście do jednego, wnieśli z podobieństwa swych ciał, że ja powinienem potrzebować żywności tysiąc siedemset dwadzieścia cztery razy więcej niż oni; skąd może czytelnik wnosić, jak dziwny jest narodu tego dowcip, jak mądra, przezorna i dokładna ekonomika ich wielkiego monarchy. 
</document>