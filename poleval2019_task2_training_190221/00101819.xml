<?xml version="1.0" encoding="UTF-8"?>
<document id="00101819">
Plastikowy <phrase id="473556">układ kierowniczy</phrase> (bellcrank) sprawował sie w naszym <phrase id="75956">Rustlerze</phrase> całkiem dobrze, do czasu aż wymieniliśmy obejmy zwrotnic na aluminiowe. Od tej pory układ kierowniczy był najczęściej uszkadzanym elementem. Po skasowaniu trzeciego, zdecydowaliśmy się na zakup wersji aluminiowej, którą oferuje firma <phrase id="73371">Integy</phrase>. 

Otrzymany zestaw składał sie z elementów widocznych na zdjęciu. Elementy układu, które w oryginalnym <phrase id="75957">Rustlerze</phrase> są plastikowe, w produkcie <phrase id="73372">Integy</phrase> wykonano z aluminium anodowanego na niebiesko oraz z grafitu. Dodatkowo w zestawie znajdują sie łożyska kulkowe oraz plastikowe panewki. Do użytkownika należy decyzja, czy użyje łożysk, czy panewek. Niestety producent nie dostarcza żadnej instrukcji. Ponieważ konstrukcja układu różni sie nieco od oryginalnej, dołączenie przynajmniej schematu montażu byłoby na miejscu, zwłaszcza biorąc pod uwagę bardzo wysoką cenę produktu <phrase id="73373">Integy</phrase>. 

Dużo poważniejszy problem zauważyliśmy przy próbie zmontowania układu. Okazało się, że w otwory w aluminium nie sposób wkręcić ani śrub dostarczonych w zestawie, ani oryginalnych śrub <phrase id="75954">Rustlera</phrase>. Otwory były za wąskie i prawie pozbawione gwintu. Być może był to wynik anodowania, być może wadliwy egzemplarz, tak czy inaczej produkt w takiej postaci nie nadawał sie do użytku. Udaliśmy się po pomoc do Adama z <phrase id="73375">RC Smoków</phrase>, który jest specjalistą od obróbki metalu. <phrase id="75958">Adam</phrase> precyzyjnie nagwintował wszystkie pięć otworów i dopiero to pozwoliło na wkręcanie śrub. Kolejnym problemem była końcówka drążka kierowniczego ocierająca o grafitową poprzeczkę. Musieliśmy zeszlifować końcówkę, aby umożliwić swobodną pracę układu. Po powyższych przeróbkach całą konstrukcje udało sie już zamontować w modelu. Całość działa płynnie i bez zacięć, aczkolwiek nawet na łożyskach nie działa tak lekko, jak można by się spodziewać. 
</document>