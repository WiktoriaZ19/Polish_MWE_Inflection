<?xml version="1.0" encoding="UTF-8"?>
<document id="00103596">
Działo się to niemal dokładnie rok temu podczas mszy rezurekcyjnej. Kazanie wygłaszał ksiądz, który przygotowywał mnie do bierzmowania, o którym miałem bardzo dobre zdanie - potrafił rozmawiać inteligentnie z młodymi ludźmi, z poczuciem humoru, bez zbędnego patosu itd. Tymczasem okazało się, że ma też drugie oblicze. Kazanie po pierwsze było bardzo długie (co do niego niepodobne), ale, co gorsze, ksiądz bez przerwy uderzał w moherowe tony. Niestety wtedy jeszcze nie myślałem o prowadzeniu bloga, więc nie zanotowałem wszystkiego. Zapamiętałem tylko to, co mnie najbardziej zszokowało. Powiedział coś takiego: 

Rok 2011 został ogłoszony przez sejm rokiem <phrase id="357601">o. <phrase id="300971"><phrase id="299482">Maksymiliana</phrase> <phrase id="299483">Marii</phrase> <phrase id="299484">Kolbego</phrase></phrase></phrase>, ale także rokiem <phrase id="357582"><phrase id="299485">Czesława</phrase> <phrase id="299486">Miłosza</phrase></phrase> i <phrase id="357583"><phrase id="300973"><phrase id="299487">Marii</phrase> <phrase id="299488">Skłodowskiej</phrase></phrase>-<phrase id="301388">Curie</phrase></phrase>. Należy sobie zadać pytanie, czy aby słusznie oni zostali w ten sposób uhonorowani. Ja, jako katolik, nie mogę się zgodzić ze słowami wiersza tak charakterystycznego dla twórczości Miłosza, "<phrase id="304470">Który skrzywdziłeś człowieka prostego</phrase>", którego ostatnia strofa mówi, że samobójstwo jest najlepszym wyjściem z sytuacji [...] 

Polecam zapoznać się z tym wierszem. Nie jest długi ani, według mnie, trudny w interpretacji. Dodajmy, że został napisany pięć lat po zakończeniu II wojny światowej. Nie wiem naprawdę, jak można uznać, że jest on niechrześcijańską zachętą do samobójstwa. Chyba tylko wtedy, gdy na siłę chce się udowodnić, że <phrase id="300521">Miłosz</phrase> wcale nie był taki fajny. Z poetą poszło całkiem łatwo, w końcu trochę wierszy napisał, więc prawdopodobieństwo znalezienia czegoś antychrześcijańskiego było duże. Tylko co z panią <phrase id="299492">Marią</phrase>? 

Należy się zastanowić, czy jej <phrase id="357597">badania nad promieniotwórczością</phrase> przyniosły ludzkości więcej pożytku czy szkody. Może lepiej byłoby, gdyby promieniotwórczość nigdy nie została odkryta? 

Pewnie, a może lepiej byłoby, gdyby koło nigdy nie zostało wynalezione? Nie byłoby wypadków samochodowych, pojazdów wojskowych, broni automatycznej i tylu innych źródeł zła. A tak naprawdę, gdyby <phrase id="300976"><phrase id="299493">Maria</phrase> <phrase id="301542">Skłodowska</phrase>-<phrase id="301544">Curie</phrase></phrase> nie wykonała swoich badań, z pewnością dokonałby tego ktoś inny. Jest jednak duża szansa, że nie byłby to Polak i wtedy moglibyśmy się zająć tym, co tak lubimy, czyli gloryfikowaniem męczenników (żeby było jasne: akurat o. <phrase id="300523">Kolbego</phrase> szczerze podziwiam). Po zakończeniu kazania pod ołtarzem rozległy się gromkie (miejmy nadzieję, że spontaniczne) brawa. 
</document>