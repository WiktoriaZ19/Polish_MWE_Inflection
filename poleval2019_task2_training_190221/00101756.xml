<?xml version="1.0" encoding="UTF-8"?>
<document id="00101756">
Subiektywny przegląd kaw z mlekiem i rogalików. 

Rogalik spłaszczony przez toster, cukier z wierzchu lekko przypalony, w stylu <phrase id="472858">crema catalana</phrase>. Ciepły, podany ze sztućcami. Pocięty w paski. Rogalik pocięty w paski, na zimno. Podany ze sztućcami. Zjadany w centrum przed wyjazdem autobusu na plażę. Rogalik zwykły i wymiętoszony, do ręki w serwetce, kawa w szczycie długiej przerwy podana w plastikowym kubku. Ale za to cały zestaw za marne 1 <phrase id="71105">euro</phrase>. 

Stołówka uniwersytecka przerabia kawę i rogaliki w tempie kawiarni na dużym dworcu. <phrase id="472860">Kawa z mlekiem</phrase> ciepłym lub zimnym, cortado (mało mleka), <phrase id="472862">cortado z mlekiem skondensowanym</phrase> (ale naprawdę skondensowanym, cortado podaje się w małych szklaneczkach, na dnie gruba warstwa mleka, trzeba energicznie wymieszać), kawa (czyli solo, czyli espresso)... Wszystko po pięćdziesiąt centów. Inna uniwersytecka stołówka, 100 metrów dalej, ale ze stolikami na dworze. Ceny zupełnie inne - kawa z mlekiem i rogalik za 1,45 <phrase id="71107">euro</phrase>, różne ceny na różne rodzaje kaw. Ale siedzenie na słońcu, w grudniu - bezcenne. I jeszcze środek niedzieli - <phrase id="71108"><phrase id="71109">Alek</phrase> <phrase id="71111">Tarkowski</phrase></phrase> zwrócił uwagę na przejmowanie przez banki przestrzeni publicznej w <phrase id="71110">Warszawie</phrase>. 

W niedzielę, około godziny 14 zachciało nam się wyjść na kawę, a dzielnica jest dopiero w budowie (ma łączyć wybudowany w szczerym polu uniwersytet oraz miasto). Na rondzie przy głównym wjeździe na teren uniwersytetu są dwa banki. Na ulicy, która będzie prowadzić do miasta, są jeszcze dwa, mimo że nie da się nią na razie jeździć. Ale kawę (bez rogalika) udało nam się znaleźć w jednym z dziewięciu barów, które znajdują się promieniu 500 metrów od mieszkania (większość była zamknięta, bo niedziela/sjesta, jeden nam się nie podobał itp.). Wszystkie budynki (z których znaczna część nie jest zamieszkana) mają przeznaczone miejsce na usługi/sklepy, więc można się spodziewać, że za rok będzie już można wybierać spośród 20 barów, rogalików na ciepło i na zimno, rogalików pociętych w paseczki... 
</document>