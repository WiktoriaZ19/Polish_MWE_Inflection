<?xml version="1.0" encoding="UTF-8"?>
<document id="00103957">
Ciekawym przykładem połączenia tych perspektyw przez instytucję państwową jest <phrase id="482898"><phrase id="472025">holenderska</phrase> telewizja publiczna</phrase> <phrase id="472026">NPO</phrase>. Przed miesiącem <phrase id="472027">NPO</phrase> do rozpowszechniania swoich programów w sieci zaczęło używać BitTorrenta. Stacja chce w ten sposób zwiększyć dostęp do swoich programów i równocześnie obniżyć własne koszty techniczne (w podobny sposób swój ostatni film zaczęli niedawno dystrybuować <phrase id="472037">Yes Meni</phrase>). Mała rzecz, a cieszy. 

„Skoro nie możesz ich pokonać, dołącz do nich” – takie słowa padają z kolei w tekście w „<phrase id="472028">NY Timesie</phrase>” poświęconym akcji, jaką <phrase id="482903">British Museum</phrase> zorganizowała dla <phrase id="472030">Wikipedystów</phrase>. <phrase id="472031">Wikipedyści</phrase> zostali zaproszeni „za kulisy” muzeum, kuratorzy przekazywali im swoją wiedzę. Pracownicy <phrase id="472032">BM</phrase> doszli po prostu do wniosku, że skoro informacje o zbiorach <phrase id="472033">internauci</phrase> pozyskują głównie z <phrase id="472034">Wikipedii</phrase>, to warto zadbać o ich poziom, a nie złościć się, że ludzie nie wchodzą na stronę instytucji. 

Oczywiście te przykłady nie są szczególnie spektakularne – zwłaszcza ten pierwszy, który nie dotyczy oddolnego tworzenia, a spraw wydawałoby się bardziej banalnych. Jestem jednak przekonany, że o ile grupa twórców dzięki nowym technologiom znacząco się poszerzyła, to wciąż jest to relatywnie niewielka część populacji. Mniej spektakularna, ale równie silnie oddziałująca na kulturę, jest zmiana dotycząca przejęcia takich funkcji jak katalogowanie, rekomendowanie czy redystrybucja przez „zwykłych” użytkowników. Ludzi, którzy często robią te wszystkie rzeczy „mimochodem” – np. udostępniają pliki tylko dlatego, że sami je ściągają, nie odwołując się do żadnego etosu. Sumarycznie jednak te prozaiczne działania mają sporą siłę. Tym bardziej cieszy, że państwowe instytucje zaczynają je dostrzegać. Bo jeśli celem jest dobro wspólne, a nie interesy poszczególnych grup, to dlaczego nie? 

A na ile „u nas”? Chyba i tego się doczekamy. Byliśmy w ubiegłym tygodniu na warsztatach organizowanych przez Narodowe Centrum Kultury i trudno było się oprzeć wrażeniu, że poruszane tu przez nas tematy nie są już postrzegane jako tak marginalne, jak jeszcze 2-3 lata temu. Również w wypowiedziach <phrase id="472036">Ministra Kultury</phrase> można zauważyć, że coś się zmienia. 
</document>