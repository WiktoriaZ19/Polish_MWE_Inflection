<?xml version="1.0" encoding="UTF-8"?>
<document id="00102102">
243 uczniów <phrase id="293668">ozorkowskich</phrase> szkół otrzyma <phrase id="468796">stypendia socjalne</phrase> przeznaczone na zakup <phrase id="468797">pomocy naukowych</phrase>. Pieniądze pochodzą z budżetu <phrase id="468799">wojewody <phrase id="303415">łódzkiego</phrase></phrase>, a rozdzielać je będzie tutejszy magistrat. Pierwsze wypłaty nastąpią, niestety, dopiero w przyszłym miesiącu. W tym roku o stypendia starało się 261 osób. 18 z nich nie spełniało kryteriów. Pozostałym przyznano wsparcie w granicach od 76 do 128 <phrase id="293666">złotych</phrase> miesięcznie. Pieniądze zostaną wypłacone w grudniu z wyrównaniem za cztery miesiące (od września do grudnia 2007 r.), a po raz drugi w czerwcu przyszłego roku - za sześć miesięcy (od stycznia do czerwca 2008 r.). 

Trzeba jednak przedstawić rachunki, potwierdzające zakup materiałów szkolnych i pomocy edukacyjnych. Mogą to być na przykład podręczniki, zeszyty, tornister, plecak czy strój sportowy. Kryterium przyznania pomocy socjalnej jest dochód na osobę w rodzinie - nie wyższy niż 351 <phrase id="293667">zł.</phrase> 
</document>