<?xml version="1.0" encoding="UTF-8"?>
<document id="00101580">
W związku z tym, że w czasie drugiego czytania zgłoszono do przedłożonego projektu ustawy poprawkę, proponuję, aby <phrase id="54336">Sejm</phrase> ponownie skierował ten projekt do <phrase id="466670">Komisji Sprawiedliwości i Praw Człowieka</phrase> w celu przedstawienia sprawozdania. 

Jeżeli nie usłyszę sprzeciwu, będę uważał, że <phrase id="54338">Sejm</phrase> propozycję przyjął. 

Sprzeciwu nie słyszę. 

Przystępujemy do rozpatrzenia punktu 8. porządku dziennego: <phrase id="466671">Sprawozdanie <phrase id="54339">Komisji Sprawiedliwości i Praw Człowieka</phrase></phrase> o poselskim projekcie ustawy o zmianie <phrase id="54487">ustawy o sejmowej komisji śledczej</phrase> (druki nr 683 i 1360). 

Proszę o zabranie głosu sprawozdawcę komisji pana posła <phrase id="54348"><phrase id="54340">Roberta</phrase> Węgrzyna</phrase>. 

Bardzo proszę, panie pośle. 

Poseł Sprawozdawca <phrase id="54347"><phrase id="54341">Robert</phrase> <phrase id="54343">Węgrzyn</phrase></phrase>: 

Panie Marszałku! Panie Ministrze! Wysoka Izbo! Chciałbym przedstawić sprawozdanie <phrase id="54349">Komisji Sprawiedliwości i Praw Człowieka</phrase> o poselskim projekcie ustawy o zmianie <phrase id="54488">ustawy o sejmowej komisji śledczej</phrase>, druk nr 683. Komisja sprawiedliwości powołała podkomisję, której przewodniczyłem i która w trakcie swojego procedowania i swoich prac powołała ekspertów zewnętrznych, jak również wnikliwie zapoznała się z oceną rządu, a także <phrase id="54350">Biura Analiz Sejmowych</phrase> dotyczącą tego projektu. 

Na dwukrotnym posiedzeniu tej komisji podkomisja stwierdziła, iż proponowany projekt ustawy wręcz ze stuprocentową pewnością będzie kolidował, będzie niezgodny, z konstytucją. To była pierwsza przesłanka. Druga przesłanka, która wynika z naczelnej roli zarówno <phrase id="54351">Komisji Sprawiedliwości i Praw Człowieka</phrase>, jak i komisji śledczej, jest taka, że komisje te powinny chronić przed naruszeniem – a jest wysokie prawdopodobieństwo naruszenia – wolności i praw osób fizycznych oraz przedsiębiorców, jak również naruszeniem porządku publicznego, bezpieczeństwa lub ważnego interesu gospodarczego państwa. 

Otóż ten poselski projekt ustawy dotyczący komisji śledczej stwarza duże prawdopodobieństwo, że komisja śledcza w trakcie prac straciłaby kontrolę nad zeznaniami osób, które stawałyby przed tą komisją, a wiązałoby się to, w naszej ocenie, z tym, że mogłyby posypać się w niekontrolowanej ilości pozwy przeciwko państwu właśnie za naruszenie dóbr, o których wcześniej powiedziałem. 

W związku z powyższym zarówno podkomisja, jak i – w konsekwencji – <phrase id="54352">Komisja Sprawiedliwości i Praw Człowieka</phrase> negatywnie zaopiniowały poselski projekt ustawy o zmianie <phrase id="54489">ustawy o sejmowej komisji śledczej</phrase>. Komisja sprawiedliwości wnosi o jego odrzucenie. Dziękuję bardzo. 

<phrase id="466673">Wicemarszałek <phrase id="54346"><phrase id="54342">Jarosław</phrase> Kalinowski</phrase></phrase>: 

Dziękuję bardzo, panie pośle. 
</document>