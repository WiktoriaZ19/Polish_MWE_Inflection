<?xml version="1.0" encoding="UTF-8"?>
<document id="00103621">
W pracy przedstawiono <phrase id="468087">ewolucję splątania</phrase> w układzie dwóch <phrase id="468088">atomów trójpoziomowych</phrase> pod wpływem <phrase id="468089">interferencji kwantowej</phrase> i oddziaływania z próżnią. Wykazano, że jeżeli atomy nie oddziałują ze sobą, są znacznie oddalone, to prędkość rozplątywania maleje wraz ze wzrostem stopnia interferencji kwantowej pomiędzy przejściami ze stanów wzbudzonych w atomach. W przypadku zjawiska maksymalnej interferencji stany ewoluują do nietrywialnego stanu asymptotycznego. Kiedy natomiast zbliżymy atomy do siebie, pojawią się nowe oddziaływania związane ze sprzężeniem momentów dipolowych przejść obu atomów. W konﬁguracji atomów, w której nie występują sprzężenia krzyżowe przejść atomowych, otrzymujemy analityczną postać stanu asymptotycznego. Okazuje się, że pewne klasy stanów ewoluują do nietrywialnego stanu splątanego. Jedną z tych klas jest <phrase id="468092">rodzina Horodeckiego</phrase> stanów o splątaniu związanym. Ewoluują one do stanów o splątaniu swobodnym. Dokładniejsza analiza ewolucji pokazuje, że mamy w tym wypadku do czynienia z tak zwanym zjawiskiem nagłych narodzin splątania, kiedy to w początkowej fazie ewolucji splątanie swobodne nie wystepuje, a po pewnym czasie nagle się pojawia. Zjawisko to zachodzi także dla stanów Wernera oraz stanu, kiedy oba atomy są w wzbudzone na tych samych poziomach. Zmiana konﬁguracji, tak aby pojawiło się sprzężenie krzyżowe poziomów, niszczy ten efekt. Splątanie zaczyna się pojawiać natychmiastowo. Sprzężenie to jednak powoduje, że rozplątywanie się stanów przebiega wolniej, a jego maksimum w czasie ewolucji osiąga większe wartości. Uogólnione <phrase id="468091">stany Bella</phrase> dzielą się na dwie grupy ze względu na zachowanie się podczas rozplątywania. Jedna grupa rozplątuje się gwałtownie, podczas gdy druga potrzebuje dużo dłuższych czasów. Ponieważ wszystkie te stany są lokalnie równoważne, nasuwa się wniosek, że operacje lokalne wykonane na stanach początkowych mogą wpłynąć na odporność ich splątania na szum ośrodka. Sprzężenie krzyżowe przejść nie ma jednak większego wpływu na proces ich rozplątywania. 
</document>