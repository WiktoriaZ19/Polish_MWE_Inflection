<?xml version="1.0" encoding="UTF-8"?>
<document id="00101763">
Zresztą " przeniesienie do sieci " nie nastąpi, tak jak nie nastąpiło " przeniesienie na komputery ". W pewnym momencie ludzie znajdą się w sieci, mnóstwo rzeczy zostanie offline i nigdy się w sieci nie znajdzie. Po prostu zaczniemy używać sieci zamiast dysku - już teraz pewnie z czegoś tam każdy korzysta, jak nie z bramki pocztowej (kiedyś większość ludzi jednak używała outlooków itp.), to z przeglądarki zdjęć. Przeniesienie (dla mnie) zakłada podjęcie decyzji o zmianie - coś jak przejście między systemami operacyjnymi. W przypadku sieci większość ludzi tego nawet nie zauważy. 

W sprawie metki. Przeceniasz te podziały, bo ich reprezentanci najgłośniej krzyczą. Większość użytkowników komputerów nawet nie zauważy, jaki masz system operacyjny i nie zwraca na takie szczegóły żadnej uwagi. Dopóki są w stanie znaleźć ikonę w stylu globu/kompasu/wielkiego " e " podpisanej " <phrase id="310438">internet</phrase> ". Tak jak dla większości ludzi nie jest istotne kto zrobił płytę główną, pamięć czy dysk twardy, może wkrótce nie być istotne kto zrobił system operacyjny. Oczywiście marki pozostaną i dalej będą mieć znaczenie, ale na innym poziomie. <phrase id="71148">Apple</phrase> nie jest znany z produkcji systemu operacyjnego, ale całych rozwiązań. Microsoft dążył do tego, żeby " pecet " był synonimem komputera z <phrase id="72153">Windowsem</phrase> (po angielsku w zasadzie jest) i to może okazać się błędem, bo coraz więcej firm sprzedaje pecety z <phrase id="72154">Linuksem</phrase> (np. <phrase id="72155">Dell</phrase>) i schizofrenia się robi. Ciekawe co będzie dalej, biurowa wersja xboksa? 
</document>