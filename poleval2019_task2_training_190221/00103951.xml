<?xml version="1.0" encoding="UTF-8"?>
<document id="00103951">
<phrase id="471857">Ritchie</phrase> zmarł przed tygodniem. Był twórcą <phrase id="482855">języka C</phrase>, którego użył do stworzenia systemu <phrase id="471868">Unix</phrase>. Bez <phrase id="471869">Uniksa</phrase> systemy operacyjne wyglądałyby dziś zapewne inaczej. Z rodziny <phrase id="471870">Unix</phrase> wywodzi się zresztą także <phrase id="482857">Mac OS</phrase>. Ale listę technologicznych spadkobierców dzieci <phrase id="471858">Ritchiego</phrase> można ciągnąć w nieskończoność. Przeglądarki internetowe, serwery – większa część <phrase id="471873">internetu</phrase> i tego co w nim robimy możliwa jest dzięki pochodnym języka C. Programowanie obiektowe też. 

Wczoraj zmarł Friedrich <phrase id="471864">Kittler</phrase> – jeden z najbardziej przenikliwych, ale też drażniących i prowokacyjnych badaczy mediów. Wielki umysł, który w czasach, kiedy o mediach pisze niemal każdy, potrafił zająć się nimi w sposób oryginalny. I kompetentny – jak wiadomo, znał się na programowaniu i gardził interfejsem graficznym. Jestem pewien, że jego prace będą w kolejnych latach wywierać coraz silniejszy wpływ na rozwój studiów nad mediami. 

A wracając do Jobsa – którego śmierć, a raczej zamieszanie wokół niej pokazało, że celebrycki status przysługuje dziś także osobom z branży komputerowej. My z Alkiem też napisaliśmy o nim tekst do Dwutygodnika. Dla równowagi wobec wszechobecnych peanów, nieco uszczypliwy – choć sami pracujemy na <phrase id="471879">Makach</phrase> i nikt do ich zalet nie musi nas przekonywać. Ale dziś wydaje mi się, że najlepszą metaforą sukcesu Apple (a więc w dużej mierze i samego <phrase id="471865">Jobsa</phrase>) jest rysunek, który widziałem niedawno w „<phrase id="471878">New Yorkerze</phrase>”. Jest na nim kapsuła, która pojawia się w restauracji. Ze środka wyskakuje mężczyzna, krzyczący do osłupiałego klienta, przy którym stoi kelner: „Jestem tobą z przyszłości. Wróciłem, żeby cię ostrzec: nie zamawiaj małż. Sos jest trochę zbyt gęsty”. W pierwszej chwili wydaje się to idiotyczne. Wysoka technologia, o której fantazjowały pokolenia, wykorzystana po to, żeby uchronić człowieka przed czymś tak błahym, jak nie w pełni satysfakcjonujący posiłek. Ale w gruncie rzeczy przecież często chodzi o komfort przy takich właśnie detalach. A sos od Apple zawsze jest idealny. 
</document>