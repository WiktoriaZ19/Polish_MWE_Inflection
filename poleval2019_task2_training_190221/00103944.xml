<?xml version="1.0" encoding="UTF-8"?>
<document id="00103944">
<phrase id="471748">Flattr</phrase> to nie jedyny tego rodzaju projekt. Już od conajmniej dwóch lat słychać o <phrase id="471749">Vodo</phrase> – a na blogu tego projektu przeczytałem jeszcze o <phrase id="471750">VRM</phrase>, <phrase id="471751">Contingency Market</phrase>, <phrase id="471752">1p2u</phrase> oraz <phrase id="471753">Kachingle</phrase>. Założenie jest zawsze podobne: <phrase id="471754">internauci</phrase> mogą dobrowolnie przekazywać drobne sumy członkom wirtualnej organizacji twórców współpracujących z daną platformą techniczną. Organizacja ta następnie dystrybuuje środki swoim członkom – czyli coś w rodzaju organizacji zbiorowego zarządu, tylko nie korzystającej z mechanizmu praw autorskich. 

Rozwiązania takie są ciekawe dlatego, że są oszczędne – nie wymagają kupienia czegokolwiek (zbędnego): płyty, koszulki, itd., pozwalają po prostu zapłacić twórcy (teoretycznie za treści konsumowane online, ale w praktyce można komuś zapłacić wyłącznie za to, że się go lubi). 

Wszystkie projekty są ciągle w głębokiej fazie beta, więc kwestia, czy da się przekonać <phrase id="471755">internautów</phrase> do mikropłatności (próby trwają od lat, bez skutku) pozostaje otwarta. Myślę, że paradoksalnie może się to prędzej udać piratom niż „zwykłym” biznesom sieciowym – mogą oni stosować argument długu wdzięczności, zaciągniętego przez ściąganie treści z sieci. Choć, jeśli dobrze rozumiem, systemy takie jak <phrase id="471756">Flattr</phrase> mogą też być podczepiane pod serwisy twórców, które dobrowolnie udostępniają treści (np. pod blogi). 

Tu warto wspomnieć o projekcie Kickstarter – który pozwala finansować w rozproszony sposób twórczość (czyli coś na kształt <phrase id="471758">Sellaband</phrase> znanego w <phrase id="471762">Polsce</phrase> dzięki <phrase id="482833"><phrase id="471760">Julii</phrase> Marcel</phrase>, tylko nie ograniczonego do muzyki). Takich projektów było już wiele, i pewnie trzeba poczekać dłużej niż kilka miesięcy, by mieć pewność, czy idea chwyciła. Ale wystarczy chwilę poklikać, by poczuć siłę społeczności Kickstartera, która co i rusz funduje projekty na kilka lub kilkanaście tysięcy dolarów. Być może to wpływ kryzysu, który przycisnął wiele osób do ściany i uświadomił, że twórcy muszą z czegoś żyć? Lub też przybierającego na sile „makers movement”, ruchu opartego na rzemieślniczej produkcji dóbr w małych nakładach (a takie projekty finansują często inwestorzy na <phrase id="471764">Kickstarterze</phrase>). 
</document>