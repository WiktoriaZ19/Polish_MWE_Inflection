<?xml version="1.0" encoding="UTF-8"?>
<document id="00102267">
Kiedyś sprawa była prosta. Do tworzenia rzeczywiście komercyjnych treści niezbędne były inwestycje. <phrase id="473802">Stacje graficzne</phrase>, kamery, <phrase id="473804">studia nagrań</phrase>, o kanałach dystrybucyjnych nie wspominając. Twórczość bez inwestycji była jak najbardziej możliwa – ale albo pozostawała niszowa, albo w końcu przetwarzały ją i popularyzowały bogate koncerny. Zmiana w konducentów (prosumentów?) jednak postępuje – a firmy działające według starych modeli chcą się przed nią bronić. Jedno z narzędzi to <phrase id="283469">DRM</phrase> (nie będziesz nic uruchamiał na naszym urządzeniu ), które firmy muszą jednak stosować coraz ostrożniej ( <phrase id="283470">GPLv3</phrase> ). Nie do wszystkiego jednak da się <phrase id="283471">DRM</phrase> zastosować. Jak dodać je do utworu, który użytkownik stworzył sam? Okazuje się to proste – wystarczy narzędzia dla użytkownika wydać na licencji niekomercyjnej. Jest niekomercyjny <phrase id="283472"><phrase id="283476">MS</phrase> Office</phrase>, więc właściwie co stoi na przeszkodzie, żeby pojawił się <phrase id="283473"><phrase id="283475">MS</phrase> Windows</phrase> do użytku prywatnego? A może nawet <phrase id="283474"><phrase id="283477">Adobe</phrase> Photoshop</phrase> dla amatorów? Obrabiasz zdjęcie z wakacji – w porządku. Tworzysz stronę internetową dla babci – nie ma sprawy. Robisz znaczek w ramach obywatelskiego protestu – płać za licencję. Użytkownik niekomercyjny, domowy, prywatny, niszowy, offowy, amator. Nie ma prawa działać na polu komercji ani kultury. Nie wiadomo jednak, co takie określenie znaczy (w kontekście kina pisze o tym Jacek <phrase id="283479">Wojtaś</phrase>). Z jednej strony przedstawia się użytek prywatny czy niekomercyjny jako bardziej szlachetny, bardziej moralny. Z drugiej niszowy czy amatorski jest zarzutem – twórczość amatorska jest przecież na dłuższą metę bezwartościowa (nie tylko w sensie finansowym) i być może szkodliwa. Czy <phrase id="283484">Microsoft</phrase>, Google i zapewne wiele innych korporacji ratują więc kulturę przed zalewem komercyjnej amatorszczyzny? Czy dzięki licencji dla zastosowań domowych więcej grafomanii pozostanie w szufladzie, filmiki na <phrase id="325148">YouTube</phrase> będą lepsze, a <phrase id="283486"><phrase id="283488">Steve</phrase> <phrase id="283487">Jobs</phrase></phrase> będzie żył dostatniej? Odtwarzanie barier wejścia typowych dla epoki przedinternetowej zyskało bardzo nośne hasło – odcinania się od komercji i tworzenia na użytek prywatny. W końcu internet był początkowo siecią niekomercyjną, czyli dobrą, więc może licencje dla amatorów mają przywrócić tę sielankę? W końcu o prywatność w <phrase id="310552">internecie</phrase> walczymy, więc jak może nam szkodzić więcej prywatności? Może <phrase id="283490">Komisja Europejska</phrase>, zamiast ścigać Microsoft za <phrase id="473812">Windows Media Playera</phrase> (a powinna ścigać telewizję, choćby <phrase id="283492">iTVP</phrase>, która od lat unika udostępnienia materiałów w innych formatach, bezczelnie pisząc w odniesieniu do transmisji objętych <phrase id="283493">DRM</phrase>, że „jak dotąd prgramy te nie umieją sobie z nimi poradzić” [pisownia oryginalna]), powinna ścigać go za wykorzystywanie pozycji monopolistycznej do wydawania szkodliwych licencji? 
</document>