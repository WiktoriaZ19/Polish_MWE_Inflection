<?xml version="1.0" encoding="UTF-8"?>
<document id="00103882">
<phrase id="484501">Cechy słownikowe</phrase> są bardzo pomocnym źródłem informacji. Pomimo zastosowania automatycznej procedury uzupełnienia form odmienionych opisanej w sekcji 4.2.2 wykorzystane słowniki mają duże braki pod względem form odmienionych. Aby częściowo uzupełnić te braki, została zastosowana automatyczna procedura pozyskania form odmienionych na podstawie słownika odmiany sjp-odm 14. Jest to <phrase id="484502">słownik form odmienionych</phrase> dostępny na licencji GPL, LPGL lub <phrase id="484505">CC SA.</phrase> Słownik zawiera ok. 190 000 form bazowych <phrase id="484506">słów pospolitych</phrase> i <phrase id="484507">nazw własnych</phrase> wraz z ich odmianami. Ze słownika zostały wybrane wszystkie grupy słów zaczynających się dużą literą. Ponieważ słowa nie były przypisane do żadnych kategorii semantycznych, konieczne było opracowanie procedury rzutowania na kategorie nazw własnych. Dla każdej grupy pierwsze słowo było traktowane jako forma bazowa. Jeżeli forma bazowa grupy znajdowała się w dotychczasowym słowniku nazw własnych i była przypisana do dokładnie jednej kategorii, to pozostałe słowa z tej grupy zostały dodane jako formy odmienione tej nazwy. W przypadku niejednoznaczności formy odmienione nie były dodawane do żadnej kategorii, aby uniknąć niepoprawnych form odmiany. W ten sposób zostały dodane nowe formy imion, nazw państw, miast i ulic. Nazwiska zostały pominięte, ponieważ ręczna weryfikacja pokazała, że większość potencjalnych form odmienionych nazwisk było formami innych nazw (np. formy odmienione nazw ulic zostały przypisane do nazwisk) — odmiana nazwisk różni się od odmiany innych nazw. 

Po zastosowaniu tej procedury słownik nazw własnych został rozszerzony o ok. 125 tys. nowych form odmienionych. Szczegółowe statystyki słowników przed rozszerzeniem i po nim zostały przedstawione w tabeli 4.10. Procedura rozszerzenia słownika została oceniona pod kątem wpływu na jakość rozpoznawania nazw własnych przez <phrase id="484508">model CRF</phrase>. Walidacja krzyżowa na <phrase id="484509">korpusie CSER</phrase> wykazała wzrost kompletności z 92,68% do 93,84% przy zachowaniu tego samego poziomu precyzji, co w efekcie pozwoliło na wzrost średniej harmonicznej z 94,66% do 95,27% (pełne wyniki zostały przedstawione w tabeli 4.11). W kolejnych eksperymentach będą używane rozszerzone słowniki. 
</document>