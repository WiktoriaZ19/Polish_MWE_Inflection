<?xml version="1.0" encoding="UTF-8"?>
<document id="00103910">
<phrase id="285786">Majowie</phrase> wierzyli, że człowiek budzi się, kiedy jest naturalnie wypoczęty, dlatego też spali spokojnym snem i wstawali, kiedy organizm budził się w sposób naturalny. W ich opinii ludzkie ciało doskonale wie, co ma do zrobienia i ile odpoczynku potrzebuje, aby tę pracę potem wykonać. 

Po przebudzeniu, <phrase id="285787">Majowie</phrase> nie zrywali się natychmiast na nogi, tylko spokojnie szukali jakiegoś punktu na horyzoncie, na którym mogli się skoncentrować. Wpatrywali się przez chwilę w ten punkt, po to, aby nabrać równowagi i móc spokojnie podnieść się i zdrowo zacząć swój dzień. 

Dłuższe leżenie niż to konieczne dla organizmu również nie było wskazane. Kiedy oczy się otwierają, oznacza to, że sen był już wystarczający. Lenistwo i odpoczynek ponad miarę nie było wśród <phrase id="285788">Majów</phrase> praktykowane. 

Wstawanie dziś Zgodnie z tą filozofią, kiedy jesteśmy już wyspani i w naturalny sposób obudzeni, powinniśmy powoli usiąść na łóżku i znaleźć nieruszający się punkt. W naszym nowoczesnym świecie, może to być, na przykład, okno i to za nim widać - drzewo, dach sąsiedniego domu, roślinkę na balkonie... Następnie powinniśmy spuścić z łóżka jedną nogę i dopiero za chwilę - drugą, a nie zrywać się natychmiast z poduszki na dwie nogi. Nasz dzień powinien po takiej pobudce i powolnym wstaniu być doskonały. 

Jestem przekonana, że z takim podejściem, życie było znacznie bardziej komfortowe niż moje, a denerwujący dźwięk budzika obok mojego łóżka o godzinie 6:45, poranne oszukiwanie samej siebie (jeszcze tylko 5 minut i tak kilka razy) i zrywanie się w końcu jak szalona, żeby zdążyć wziąć prysznic, wysuszyć włosy, wypić kawę, spakować torbę (bo jak na prawdziwą kobietę przystało do każdego ubrania – inna teczka, a więc i codzienne przerzucanie całej jej zawartości) nie wypływa na najlepsze samopoczucie. 

Niestety czasy <phrase id="285790">Majów</phrase> minęły bezpowrotnie a nasza rzeczywistość pędzi jak szalona, podobnie jak wskazówki w moim budziku... 
</document>