<?xml version="1.0" encoding="UTF-8"?>
<document id="00103547">
LEKARKA 

Jasne. Zawsze znajdzie dobry moment, żeby sobie wyjść. (sięga po materiały, potem lampę do naświetlania plomby. Nie jest jej wygodnie, brakuje pomocy) Pani Jolu! 

ASYSTENTKA 

Zaraz, zajęta jestem przecież. 

LEKARKA 

Zamknij usta. Nie za wysoko? 

JĘDREK 

Kiepsko czuję, wszystko drętwe. 

(zamyka i otwiera usta) 

Może trochę. 

LEKARKA 

Sprawdzę kalką. Pani Jolu! Proszę o kalkę! Taka tu, widzisz, peerelowska ergonomia: Kazał se pan... Sięga po kalkę ...zrobił se.... 

JĘDREK 

Niewyraźnie 

(trochę brzmi to jak „cham”) 

Sam? 

LEKARKA 

(sięgając z niewygodnej pozycji po kalkę wbija sobie w rękę igłę strzykawki, którą znieczulała Jędrka) 

O cholera! 

(zrywa rękawiczkę, biegnie do umywalki. Wyciska krew z rany pod strumieniem wody) 

O kurwa! Przepraszam cię Jędrek. ...no i co teraz?... Panienko Przenajświętsza... 

JĘDREK 

To ja panią przepraszam... 

(Wchodzi Asystentka) 

ASYSTENTKA 

Przepraszam panią... pani doktor, przepraszam... 

ASYSTENTKA 

Co się?... 

(szacuje wzrokiem sytuację, szybko wyjmuje z szafki butelkę z płynem odkażającym. Patrzy, na Lekarkę przy umywalce) 

Leci? Jeszcze tym - poleję. Tu- ...o...tu pisze: Zabija grzyby i wirusy... 

(polewa ranę) 

Jeszcze. 

LEKARKA 

Głęboko. Wlazło chyba z pół igły. Co teraz? 

(Jędrek chce zejść z fotela) 

Ja nie... 

LEKARKA 

Siadaj! Dostałeś czynnik. Musimy skończyć. 

JĘDREK 

Ręce...ręce się pani doktor... 

LEKARKA 

Nic mi się nie trzęsie. Siedź spokojnie. 

JĘDREK 

Może kiedy indziej? Powinna pani pojechać na Zakaźne. Dadzą lek. 

(lekarka zabiera się do pracy. Asystentka usłużnie, tuż obok, czeka na ewentualne polecenia) 

Szybka! 

(lekarka sięga po szybkę, zakłada. Kilka ruchów wiertłem) 

LEKARKA 

A teraz? 

JĘDREK 

(sprawdza wysokość plomby, zgrzytając zębami) 

Dobrze. 

W sam raz. 

LEKARKA 

Muszę się napić. 

(ściąga rękawiczki) No, co tak patrzysz!? Kawy. Zaschło mi w ustach. 

(Idzie do socjalnego. Pije kilka łyków kawy. Kubek odstawia na stolik obok kubka Asystentki.) 

JĘDREK 

To może tą szóstkę innym razem? 

LEKARKA 

Od kiedy ty chorujesz na hemofilię? Od wczoraj? Nie wiesz, że czynnika nikt ci z rękawa nie wytrzepie? 

JĘDREK 

Można dać wazopresynę. 

LEKARKA 

Siadaj i nie dyskutuj. Pięć minut roboty. 

JĘDREK 

Szybka! Rękawiczki... 

(Asystentka usłużnie podaje szybkę i rękawiczki. Z troską przygląda się Lekarce, wykonującej zabieg. Lekarka usuwa ząb. Kilka zakrwawionych gazików ląduje na tacce.) 

LEKARKA 

Zagryź gazik. Spokojnie, bez mojej rękawiczki. Jeszcze raz. 

(ściąga rękawiczki. Ogląda sobie rękę) 

Nie krwawi już. 

ASYSTENTKA 

(trzymając w ręce butelkę z płynem dezynfekcyjnym) 

Może tym jeszcze? 

(Lekarka macha ręką, uważając, że polewanie nic już nie da) 
</document>