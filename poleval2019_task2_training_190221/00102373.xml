<?xml version="1.0" encoding="UTF-8"?>
<document id="00102373">
17 stycznia zmarł <phrase id="337819"><phrase id="337820">Art</phrase> <phrase id="337821">Buchwald</phrase></phrase>, nagrodzony <phrase id="337822">Pulitzerem</phrase> <phrase id="337823">amerykański</phrase> satyryk, znany m.in. z publikowanych na łamach “<phrase id="484785">The Washington Post</phrase>” komentarzy politycznych. Redakcja “<phrase id="484786">NY Timesa</phrase>” opublikowała nie tylko zwyczajowe w takiej sytuacji wspomnienie o zmarłym i przygotowany przez <phrase id="337826">Buchwalda</phrase> na tę okazję pożegnalny felieton. Na swojej stronie internetowej umieściła też wideo-nekrolog - Ostatnie słowo . Kilkuminutowy film o zmarłym, którego on sam jest głównym narratorem. 

“Cześć, jestem <phrase id="337829">Art <phrase id="337831">Buchwald</phrase></phrase> i właśnie umarłem” - być może to zdanie przejdzie do historii <phrase id="337834">internetowego</phrase> dziennikarstwa. Otwiera nie tylko film z Buchwaldem, ale inauguruje też coś, co można chyba określić mianem nowego gatunku dziennikarskiego.” <phrase id="337837">NYT</phrase>” deklaruje, że przygotowywane są filmy poświęcone kolejnym wielkim tego świata, których odejścia można spodziewać się w najbliższym czasie. Nie ma tu jednak mowy o pogoni za tanią sensacją i żerowaniu na cudzym nieszczęściu, o pozbawieniu zmarłego godności. Osobiście wydaje mi się to zresztą etycznie bardziej jednoznaczne, niż zwykła dziennikarska praktyka polegająca na przygotowywaniu “na zapas” materiałów do opublikowania po czyjejś śmierci - tu wszystko dzieje się przy udziale zainteresowanego. 

Jeśli ktoś ma wątpliwości, niech obejrzy ten klip - <phrase id="337838">Buchwald</phrase> opowiada w nim m.in. o podjęciu decyzji o zaniechaniu dializy nerek, w praktyce oznaczającej zgodę na śmierć. Mówi też, że chce być zapamiętany, jako ktoś kto rozśmieszał ludzi i sprawiał, że czuli się lepiej. W ustach świadomego bliskości śmierci 81-latka brzmi to niezwykle przejmująco. Są oczywiście i fragmenty humorystyczne (o ile to w tym kontekście możliwe), jak ten, w którym <phrase id="337840">Buchwald</phrase> opowiada o własnych planach pogrzebowych - “Wszystkie żaglówki w okolicy będą miały opuszczone żagle i flagi do połowy masztu i wszyscy będą mówić, jakim wspaniałym byłem gościem”. Widać jednak, że mówienie o tych sprawach sprawia mu trudność. “Ludzie boją się śmierci, boją się o niej mówić. Nie potrafią sobie z tym poradzić”. 

Dlaczego piszę o tym na blogu <phrase id="337842">Kultury 2.0</phrase>? <phrase id="484794">Wideo-nekrolog</phrase> pokazuje, że nowe technologie komunikacyjne nie muszą prowadzić do dehumanizacji naszej kultury, co czasem się im zarzuca. Mogą też pomóc w oswajaniu <phrase id="484795">tabu śmierci</phrase> - zarówno widzom, jak i bohaterom tych nagrań. Oczywiście podobny projekt można było zrealizować choćby w telewizji. W <phrase id="337843">internecie</phrase> jego dostępność jest jednak bez porównania większa. 
</document>