<?xml version="1.0" encoding="UTF-8"?>
<document id="00101641">
<phrase id="466844">Wysoka Izbo</phrase>! Propozycja rządu przewiduje dokonanie zmian mających na celu przekazanie ministrowi właściwemu do spraw zabezpieczenia społecznego uprawnień nadzorczych nad <phrase id="63826">Zakładem Ubezpieczeń Społecznych</phrase>. Przypomnę, że obecnie nadzór ten sprawuje prezes <phrase id="466843">Rady Ministrów</phrase>. Rząd w uzasadnieniu projektu wskazał, że skupienie wszystkich niezbędnych kompetencji w ręku jednego organu, jakim jest minister pracy i polityki społecznej, przyczyni się do zracjonalizowania procesów decyzyjnych realizowanych przez rząd w zakresie zabezpieczenia społecznego oraz pozwoli na uniknięcie wątpliwości i sporów kompetencyjnych. 

Decyzją Wysokiej Izby projekt zawarty w druku nr 952 został skierowany do <phrase id="466845">Komisji Polityki Społecznej i Rodziny</phrase> w październiku ub. r., a następnie do podkomisji stałej do spraw rynku pracy. Biorąc pod uwagę niejednoznaczną opinię dostarczoną przez <phrase id="466847">Biuro Analiz Sejmowych</phrase>, poproszono o sporządzenie kolejnej, niezależnej. Dlatego zarówno podczas prac w podkomisji, jak i podczas przyjmowania sprawozdania przez <phrase id="63833">Komisję Polityki Społecznej i Rodziny</phrase> wprowadzone zostały poprawki zarówno o charakterze technicznym, jak i merytorycznym. 

Zmiany techniczne dotyczą art. 2 pkt 6 projektu, w którym dopisane zostały wyrazy: kropkę zastępuje się średnikiem. Poprawkę techniczną wnieśliśmy również do art. 5, a polegała ona na przeredagowaniu tego artykułu. 

Jeśli chodzi o poprawki merytoryczne, pierwsza dotyczy art. 2 pkt 3 projektu rządowego, gdzie zostało doprecyzowane, że prezes <phrase id="63834">Rady Ministrów</phrase> odwołuje prezesa <phrase id="63835">Zakładu Ubezpieczeń Społecznych</phrase> na wniosek ministra właściwego do spraw zabezpieczenia społecznego. Komisja uznała, że skoro określony minister nadzoruje działalność <phrase id="63836">Zakładu Ubezpieczeń Społecznych</phrase> i wnosi o powołanie prezesa tej instytucji, to powinien mieć również wpływ na jego odwołanie. 

Kolejna ważna poprawka merytoryczna dotyczy także art. 2, ale pkt 4 projektu, który rozszerzał wymagania szczegółowe, jeśli chodzi o osoby ubiegające się o stanowisko prezesa <phrase id="63837">Zakładu Ubezpieczeń Społecznych</phrase>, i opisywał procedurę konkursową. Zapisy zaproponowane przez rząd zostały już ujęte w <phrase id="466846">nowelizacji <phrase id="87240">ustawy o służbie cywilnej</phrase></phrase>. Podczas procedowania projektu wykreśliliśmy niemal wszystkie zmiany w dodanym art. 73a obowiązującej ustawy, pozostawiając jedynie poprawki wskazujące, że minister właściwy do spraw zabezpieczenia społecznego, a nie prezes <phrase id="325832">Rady Ministrów</phrase>, powołuje zespół przeprowadzający nabór na prezesa <phrase id="63839">Zakładu Ubezpieczeń Społecznych</phrase> i to właśnie ministrowi właściwemu do spraw zabezpieczenia społecznego zespół ten przedstawia nie więcej niż trzech kandydatów spełniających wymogi ustawy. 
</document>