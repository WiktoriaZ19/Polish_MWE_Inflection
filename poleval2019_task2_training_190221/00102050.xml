<?xml version="1.0" encoding="UTF-8"?>
<document id="00102050">
Co roku w najatrakcyjniejszych miejscowościach regionu <phrase id="310689">łódzkiego</phrase> powstaje kilkadziesiąt nowych domów. Najpopularniejsze są <phrase id="75059">Grotniki</phrase>, <phrase id="76751">Sokolniki</phrase> i Dobroń. Ci, którzy przenoszą się na wieś, uciekają od zgiełku miasta. Z roku na rok rośnie liczba wydawanych pozwoleń na budowę. W powiecie zgierskim najpopularniejsze są <phrase id="484640">gminy Zgierz</phrase> i <phrase id="310686">Ozorków</phrase>. W ubiegłym roku powstało tam łącznie 130 nowych domów, w tym już 60. Najczęściej nowych mieszkańców zyskują Sokolniki, Helenów, Katarzynów, <phrase id="75066">Grotniki</phrase>, <phrase id="75067">Jedlicze</phrase> i <phrase id="75068">Rosanów</phrase>. Przyciągają: cisza, bliskość lasów, piękne krajobrazy i spokój. Z nowych mieszkańców cieszą się władze gmin. - To dla nas promocja, no i zysk - mówi <phrase id="75069"><phrase id="75070">Władysław</phrase> Sobolewski</phrase>, wójt gminy <phrase id="310687">Ozorków</phrase>. - Mamy wpływy z podatków, miejscowości się rozwijają, powstają nowe miejsca pracy. Życie poza miastem nie jest jednak tanie. Wraz ze wzrostem zainteresowania, rosną ceny ziemi. Za atrakcyjne działki rolnicy żądają od 10 do 20 <phrase id="75073">zł</phrase> za metr kwadratowy. Na rynku wtórnym ceny są jeszcze wyższe. Za metr ziemi w Grotnikach czy Sokolnikach trzeba zapłacić 50 zł. Taniej jest w <phrase id="75077">Rosanowie</phrase> 25 – 30 <phrase id="76753">zł</phrase> . Budowlany boom przeżywają także miejscowości położone wokół Pabianic. W ostatnim roku w pabianickim starostwie powiatowym wydano blisko 100 decyzji na budowę domów jednorodzinnych i rezydencji. <phrase id="484646"><phrase id="75080">Andrzej</phrase> <phrase id="75081">Piasecki</phrase></phrase> postanowił przeprowadzić się w okolice Chechła z Łodzi. Kupił 0,5-hektarową działkę. - Ziemia nie była droga, bo kupiłem ją od znajomego gospodarza. Zamierzam postawić tu jednokondygnacyjny, czteropokojowy dom - mówi . - Postęp prac zależy od domowego budżetu. Skorzystam również z bankowego kredytu. Budowlane działki kupowane i zasiedlane są również w Dłutowie, Hermanowie, Porszewicach czy Janowie. Wciąż trwa moda na Dobroń. Wiejskie rezydencje „napędzają” rynek materiałów budowlanych. Przy trasie Pabianice - Łask działa kilkanaście składów budowlanych. Oferują m.in.: siatki ogrodzeniowe, farby, cement i drewno. 
</document>