<?xml version="1.0" encoding="UTF-8"?>
<document id="00102353">
8-06-2006 Pisze " <phrase id="337503">Gazeta Wyborcza</phrase> ": Z inicjatywy <phrase id="340025">Konwentu Seniorów Sejmu</phrase> na polecenie <phrase id="484662">Prokuratury Krajowej</phrase> w całej <phrase id="337505">Polsce</phrase> prokuratorzy zbierają dane o śledztwach i dochodzeniach dotyczących mediów w latach 1990-2006. W najbliższych dniach spłyną do <phrase id="337506">Warszawy</phrase> listy z wykazami redakcji, które odmawiają publikowania sprostowań, mają procesy o zniesławienie, ujawniają tajemnice w dziennikarskich śledztwach. Będą też sprawy prywatne niezwiązane z wykonywaniem zawodu. <phrase id="484663"><phrase id="364279">Prokuratura Apelacyjna</phrase> w <phrase id="337508">Rzeszowie</phrase></phrase> wysłała wykaz 18 spraw. – Zrozumieliśmy, że mają to być wszystkie sprawy dotyczące dziennikarzy, a więc także takie. I były dwie – jedna, jak pamiętam, dotyczyła osoby, która jechała pijana na rowerze - informuje <phrase id="484664">prok. <phrase id="337509"><phrase id="337510">Stanisław</phrase> Domaradzki</phrase></phrase> . 

<phrase id="337512">Rzeszowski</phrase> wykaz zawiera nie tylko sygnatury, także nazwiska dziennikarzy! 

W <phrase id="337513">Lublinie</phrase> udało się wychwycić 26 spraw. Nieważne, czy dziennikarz był oskarżonym, czy sprawę umorzono, czy też był tylko świadkiem. Trzy z nich już się zakończyły w sądzie. W pięciu dziennikarzom postawiono zarzuty. – Sprawy dotyczyły głównie ujawniania i rozpowszechniania informacji z postępowań, a także uchylania się od zamieszczenia sprostowania – mówi rzecznik prokuratury apelacyjnej <phrase id="484665"><phrase id="337515">Ewa</phrase> <phrase id="337516">Piotrowska</phrase></phrase>. 

Dane zebrała też <phrase id="484666"><phrase id="364280">Prokuratura Apelacyjna</phrase> w <phrase id="337518">Krakowie</phrase></phrase> . – Od 1990 r. prowadzono 11 spraw zakończonych aktami oskarżenia i 16, które umorzono bądź zdecydowano o odmowie wszczęcia – mówi jej rzecznik <phrase id="337519"><phrase id="337520">Jerzy</phrase> <phrase id="337521">Balicki</phrase></phrase>. Zarzuty dotyczyły najczęściej treści publikacji. W jednej oskarżony został uniewinniony, dwie sąd umorzył, w pozostałych orzeczono grzywny lub najwyżej kary ograniczenia wolności. 

Kraków wysłał wykaz bez nazwisk i bez spraw dotyczących sfery prywatnej dziennikarzy. – Nie spotkałem się w swojej karierze z tym, by prokuratury prowadziły analizy dotyczące grup zawodowych, np. jaki odsetek dziennikarzy jeździ po pijanemu czy ilu prokuratorów ma sprawy rodzinne – komentuje <phrase id="337524">Balicki</phrase>. W stolicy powstanie spisu się opóźnia. W grę wchodzą setki spraw. Lista tylko z jednej prokuratury rejonowej zawiera ponad 60 pozycji. Nie ma nazwisk ani spraw prywatnych. 

Pismo z prośbą o dane wyszło z Prokuratury Krajowej 18 maja, tuż po posiedzeniu <phrase id="340028">Konwentu Seniorów</phrase> z udziałem <phrase id="484667">ministra <phrase id="337526"><phrase id="337527">Zbigniewa</phrase> Ziobro</phrase></phrase> i <phrase id="484668">prokuratora krajowego Janusza Kaczmarka</phrase>. Mowa była o współpracy z komisjami śledczymi, w tym z tą, której nie ma, a zająć ma się zbadaniem " naruszeń wolności słowa mediów i dziennikarzy oraz prawa społeczeństwa do rzetelnych informacji w latach 1990-2006 ". - Dostaliśmy informację, że jest planowana taka komisja i potrzebne są posłom dane, jaki jest zakres tej tematyki. Wszyscy posłowie na konwencie byli zgodni. Mogę utyskiwać na tę pracę, ale muszę ją wykonać. Poprosiliśmy o miesiąc czasu – mówi prokurator krajowy <phrase id="337532"><phrase id="337533">Janusz</phrase> <phrase id="337534">Kaczmarek</phrase></phrase> . 
</document>