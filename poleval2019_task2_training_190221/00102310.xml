<?xml version="1.0" encoding="UTF-8"?>
<document id="00102310">
Wprawdzie nie lubię upałów, ale wyszedłem rano na spacer. Zdziwiłem się, że o tak wczesnej porze jest tylu spacerowiczów. Zauważyłem już wcześniej, że mają tu manię porządkowania, ale numerowanie spacerowiczów wydało mi się dość dziwne. Trochę nie podobało mi się to, że trasa spacerowa była z góry wyznaczona i ogrodzona płotem. Na dodatek porządkowi nie pilnowali jej zbyt dobrze, bo ciągle przejeżdżały jakieś motocykle. Wydaje się, że spacery nie są w tym kraju zbyt popularne, bo ciągle ktoś nas filmował. Z drugiej strony, komuś zależy, żeby spacerowicze mieli jednak dobre warunki. Ulica jest równa, a mimo to wszędzie stoją ludzie, którzy pilnują, żeby się nie potknąć. Jak ktoś spaceruje niewłaściwie, karzą każą mu zejść ze ścieżki. Co pewien czas rozdają napoje i batoniki, jest nawet prysznic. Gdybym wiedział, że jest tak fajnie, wychodziłbym częściej. Na dodatek można pogadać z innymi spacerowiczami. Tak się z jednym zagadałem, że weszliśmy na jakiś stadion. Dla żartu udaliśmy, że się ścigamy spacerując (śmiesznie musiało to wyglądać). Przyszedłem pierwszy i znów okazało się, że nawet tu są pomocnicy spacerowiczów - dostałem ręcznik w kolorach flagi narodowej (pewnie przypadek), coś do picia, a potem nawet pokazano mi drogę do łazienki. Dostałem też mały plastikowy pojemnik. <phrase id="473928">Międzynarodowy Komitet Olimpijski</phrase> zezwolił sportowcom na prowadzenie blogów w czasie <phrase id="473926"><phrase id="470482">igrzysk</phrase> w <phrase id="283960">Pekinie</phrase></phrase>. Zezwolił uczestnikom szlachetnej rywalizacji, w której liczy się uczestnictwo, na informowanie o uczestnictwie. Żeby jednak nie przesadzić z tą wolnością, nie wolno pisać o wydarzeniach sportowych (tylko o " własnych doświadczeniach "). Nie wolno opisywać innych uczestników ani przeprowadzać z nimi wywiadów. Nie wolno robić zdjęć z wydarzeń sportowych. Blogi muszą być niekomercyjne. Mają to być dzienniki, a nie dziennikarstwo. Przy okazji <phrase id="283962">MKOl</phrase> zdefiniował nareszcie, czym jest blogowanie: " legitimate form of personal expression ". 
</document>