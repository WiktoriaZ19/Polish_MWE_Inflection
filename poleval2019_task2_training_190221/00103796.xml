<?xml version="1.0" encoding="UTF-8"?>
<document id="00103796">
Pierwsze z tych równań jest tożsamością, będącą deﬁnicją <phrase id="484090">pędu kanonicznego</phrase> (1.31). Natomiast drugie równanie jest równoważne <phrase id="484091">równaniu Kleina–Gordona</phrase> w <phrase id="484092">zakrzywionej czasoprzestrzeni</phrase> danego wzorem (1.20). Można się o tym przekonać wstawiając hamiltonian (1.34) do (1.35), korzystając z reguł komutacyjnych (1.32) i wykonując całkowania po hiperpowierzchni stałego czasu. W ten sposób, traktując działanie jako obiekt podstawowy, uogólniliśmy relatywistyczną <phrase id="484094">kwantową teorię pola</phrase> (związaną ze szczególną <phrase id="484096">teorią względności</phrase>) do kwantowej teorii pola w obecności zewnętrznego <phrase id="484095">pola grawitacyjnego</phrase>. W formalny sposób skonstruowaliśmy algebrę pola. Wprowadzona konstrukcja jest jednak niejednoznaczna. Otrzymane reprezentacje algebry nie muszą mieć znaczenia ﬁzycznego. Pojawia się problem, którą reprezentację wybrać a jego rozwiązanie wymaga zbadania obserwabli i ich wartości oczekiwanych. 
</document>