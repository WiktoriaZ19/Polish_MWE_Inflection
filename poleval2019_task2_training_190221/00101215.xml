<?xml version="1.0" encoding="UTF-8"?>
<document id="00101215">
Lama (religioznawstwo) 

Lama (tybetański བླ་མ་; Wylie bla-ma) – duchowny nauczyciel w <phrase id="420743">buddyzmie tybetańskim</phrase>, a także w <phrase id="420745">tybetańskiej religii Bon</phrase>. Odpowiednik indyjskiego określenia guru. 

Dosłowne znaczenie tybetańskiego słowa lama to "najwyższa matka", czyli istota mająca tyle miłości do wszystkich istot, co matka do swego jedynego dziecka. Według innego tłumaczenia lama oznacza "najwyższą zasadę". 

W buddyzmie tybetańskim istnieje sukcesja duchowych nauczycieli trwająca od historycznego <phrase id="308023">Buddy</phrase> aż do czasów obecnych zwana liniami duchowego przekazu. Nauczycielem zostawał ten, kto od swojego nauczyciela otrzymał przekaz buddyjskich nauk i praktyk oraz je urzeczywistnił. Osiągnąwszy wysoki poziom rozwoju, na prośbę swojego mistrza sam stawał się lamą – mógł prowadzić innych do oświecenia. 

W XIX wieku wielcy tybetańscy mistrzowie ruchu <phrase id="310833">Rime</phrase> – <phrase id="420752"><phrase id="310826">Dziamjang</phrase> Czientse <phrase id="310830">Łangpo</phrase></phrase> i <phrase id="63317"><phrase id="310827">Jamgon</phrase> <phrase id="310828">Kongtrul</phrase> <phrase id="310831">Lodrö</phrase> <phrase id="310832">Thaye</phrase></phrase> – rozwinęli intensywną metodę praktyki zwaną "trzyletnim odosobnieniem". Była to skondensowana praktyka <phrase id="310904">buddyjska</phrase> trwająca trzy lata, trzy miesiące i trzy dni, dzięki której uczeń w tradycyjny sposób przyswajał główne nauki i praktyki linii przekazu <phrase id="420750">Three-Year Retreat</phrase> . Najczęściej nauczycielami zostawali mnisi, którzy ukończyli tę praktykę (lub jej jednoroczną skróconą wersję) i osiągnęli dzięki temu odpowiedni poziom rozwoju. W innych przypadkach lamą zostawali ludzie świeccy i jogini, którzy podążali za wskazówkami swoich duchowych mistrzów niezależnie od klasztornych systemów, a także rozpoznani reinkarnowani tulku. 

Lama jest szczególnie ważny w buddyzmie Wadżrajany – bez niego nie można uzyskać dostępu do najgłębszych nauk i praktyk. 

Lama należy do tzw. trzech korzeni buddyzmu tybetańskiego (dwa pozostałe to jidam i strażnicy). 

W literaturze popularnej lamą nazywano zazwyczaj wszystkich mnichów lamaistycznych (np. <phrase id="65973">Kojło</phrase>, 1983). 
</document>